ParlaMint-UA_2019-02-19-m0.u1	Добрий день, колеги народні депутати, гості та запрошені! Я прошу займати робочі місця в залі. У засіданні у зв’язку з п’ятою річницею початку збройної агресії Російської Федерації проти України беруть участь Президент України Петро Олексійович Порошенко [[(Оплески)]], Президент Європейської Ради Дональд Туск [[(Оплески)]]. Привітаймо Президента України і Президента Європейської Ради. Вітаємо! [[(Оплески)]] У засіданні також беруть участь народні депутати України, Прем’єр-міністр України Володимир Борисович Гройсман [[(Оплески)]], члени Кабінету Міністрів України, член Європейського парламенту Сандра Калнієте, Посол Європейського Союзу в Україні Хюг Мінгареллі [[(Оплески)]], представник України у Тристоронній контактній групі з врегулювання ситуації в Донецькій і Луганській областях Євген Кирилович Марчук [[(Оплески)]], депутат Сеймасу Литовської Республіки Емануеліс Зінгеріс [[(Оплески)]], голова Канадсько-української міжпарламентської групи дружби Борис Вжесневський [[(Оплески)]], Голова Служби безпеки України Василь Сергійович Грицак [[(Оплески)]], голова Служби зовнішньої розвідки України Єгор Валерійович Божок, Уповноважений Верховної Ради України з прав людини Людмила Леонтіївна Денісова [[(Оплески)]], голова Рахункової палати Валерій Васильович Пацкан [[(Оплески)]], глави дипломатичних представництв іноземних держав та інші офіційні особи, представники Збройних Сил України, силових структур та воїни, які захищали незалежність України. Вітаємо вас! [[(Оплески)]] Присутні також представники громадських організацій і засобів масової інформації. Шановні народні депутати, шановні гості Верховної Ради України, засідання у зв’язку з п’ятою річницею початку збройної агресії Російської Федерації проти України оголошую відкритим. [[(Лунає Державний Гімн України)]] .
ParlaMint-UA_2019-02-19-m0.u2	Слава Україні!
ParlaMint-UA_2019-02-19-m0.u57	Шановні колеги, я хочу насамперед подякувати всім, хто взяв участь у сьогоднішньому зібранні, зокрема Ганні Гопко і кожному члену Комітету у закордонних справах, членам робочої групи, які готували це зібрання, бо я вважаю, воно надзвичайно важливе і символічне. Адже ми не просто згадуємо, не просто підбиваємо підсумки, а й говоримо про майбутнє, аналізуючи весь той період. П’ять років тому в ці дні ми стояли на палаючих барикадах на Майдані. П’ять років тому в нас було головне завдання – втримати Майдан, так само, як сьогодні наше головне завдання – втримати Україну. За цих п’ять років ми стали іншими, навчилися перемагати у всіх сферах і стали прикладом, як здобувати перемогу. Але ми також знаємо, що головна запорука цієї перемоги – це єдність усередині суспільства, єдність з нашими євроатлантичними партнерами. Дуже важливо, що сьогодні поруч з нами наші друзі й брати з Польщі, Литви, Європейської Ради, що вони з нами під час цього зібрання. Це дає нам впевненість, розуміння і відчуття нашої перемоги. Ми знаємо, яким буде наше майбутнє. Ми вступимо в ЄС. Ми будемо членами НАТО. Ми повернемо Крим. Ми визволимо Донецьк і Луганськ. Ми виженемо російського агресора з України. Успіху, перемоги і миру всім нам! [[(Оплески)]] Шановні колеги, засідання у зв’язку з п’ятою річницею початку збройної агресії Російської Федерації проти України оголошую закритим. Слава Україні! [[ГОЛОСИ ІЗ ЗАЛУ. Героям слава!]] [[(Лунає Державний Гімн України)]] .
ParlaMint-UA_2019-02-19-m0.u58	Героям слава! Слава Україні!
