ParlaMint-UA_2015-12-08-m1.u1	Шановні колеги депутати, час, відведений для перерви, завершений. Я прошу заходити в зал, займати робочі місця. Секретаріат Верховної Ради я прошу оголосити про початок роботи Верховної Ради України. Голів фракцій прошу запросити депутатів в зал. Будь ласка, заходимо, мобілізуємось, займаємо робочі місця. Шановні колеги, закликаю до відповідальності. Прошу заходити в зал, займати робочі місця. Треба працювати, Україна кличе. Займайте робочі місця, будь ласка. Шановні колеги, хотів би з вами порадитись. У нас є блок питань під загальною назвою "Для прийняття рішень з обговорених питань". Але поки депутати мобілізовуються, у мене є така пропозиція, прошу її підтримати, щоб ми перейшли до наступного розділу – "Перше читання", почали обговорення. А в той момент, коли ми відчуємо, що зал готовий до результативної роботи, перейти до розділу прийняття рішень з обговорених питань. Колеги, нема заперечень? Це збільшить ефективність нашої роботи. [[(Шум у залі)]] Я знаю. 2558, порівняльна таблиця вже теж роздана. І заходимо в зал. В нас нема навіть для початку роботи голосів. Будь ласка, заходимо в зал. Шановні колеги, я хотів би спитатись, чи всі отримали 2558 на руки порівняльну таблицю? Чи коректно розпочинати розгляд цього законопроекту, який ми відклали тільки тому, що в залі не було порівняльної таблиці? Є всі, так? Тобто ми сформували наш порядок денний. Тепер прошу приготуватись до реєстрації на вечірнє засідання. Прошу зайти в зал, підготуватись до реєстрації. Шановні колеги, проводимо реєстрацію. Прошу зареєструватись для початку вечірнього засідання. Будь ласка, реєструємося. Прошу включити реєстрацію. [[16:08:07]] Зареєструвалося 357 депутатів. Це перемога. І вечірнє засідання Верховної Ради я оголошую відкритим. Отже, нагадую, ми відклали 2558а тільки тому, що не було порівняльної таблиці в депутатів на руках. Зараз порівняльна таблиця вже є роздана. Я питався депутатів, чи усі отримали, усі підтвердили, що отримали. І тому той законопроект, який був відкладений, ми переходимо до його розгляду. І я запрошую до слова знову ж таки голову Комітету з питань аграрної політики та земельних відносин Кутового Тараса Вікторовича. 2558а: проект Закону про внесення змін до деяких законодавчих актів України щодо дерегуляції в агропромисловому комплексі (друге читання). Будь ласка, Тарас Вікторович, доповідайте.
ParlaMint-UA_2015-12-08-m1.u2	Шановні колеги, вашій увазі пропонується в другому читанні законопроект 2558а. Це Закон України "Про внесення змін до деяких законодавчих актів України щодо дерегуляції в агропромисловому комплексі". Показовим є те, що даний законопроект є результатом консолідованої позиції депутатів, аграрної галузі та контролюючого органу. Нами було проаналізовано приблизно 110 дозвільних та інших обов'язкових процедур в АПК. Лише 22 з них було визнано такими, що потребують скасування або уточнення порядку їх застосування. Тобто тут не є таке огульне, знаєте, скасування всіх дозволів, а потім не знати як з тим боротися. Як приклад, ліцензія на продовження з особливо, поводження з особливо небезпечними речовинами та відходами. Понад 30 тисяч суб'єктів аграрного ринку потенційно змушені отримати цю ліцензію для застосування засобів захисту рослин, які аж ніяк не слід відносити до особливо небезпечних речовин в контексті їхнього застосування. Також у цьому році ми всі були свідками того як контролюючі органи не змогли належно подолати африканську чуму свиней принаймні це викликало дуже багато складнощів. І це свідчить про те, що контроль в АПК має бути, але значна частина регуляторних механізмів в АПК застаріла та дублює одна одну. Хочу наголосити, що агропромислова галузь в економіці є однією з тих самих зарегульованих галузей. І це природно адже необхідно забезпечити якість та безпечність продукції, що виробляється сектором та споживається людиною. Суттєво скоротити адміністративні витрати для аграріїв це те до чого покликаний цей законопроект, а також знизити ціни на добрива, спростити вихід нових суб'єктів господарювання на ринок і як наслідок знизити ціни на харчові продукти. До другого читання до комітету надійшло 40 пропозицій суб'єктів права законодавчої ініціативи, з них враховано 30, включаючи частково та відхилено 10 поправок. Відхилені позиції суперечать концепції прийнятого закону за основу чим створюються перешкоди на шляху дерегуляції у сільському господарстві держави. Враховуючи зазначене, Комітет з питань аграрної політики та земельних відносин прийняв рішення рекомендувати Верховній Раді України прийняти законопроект 2558а у другому читанні та в цілому як закон та доручити Головному юридичному управлінню Апарату Верховної Ради України спільно з комітетом внести техніко-юридичні правки до цього закону під час підготовки його на підпис. Дякую за увагу.
ParlaMint-UA_2015-12-08-m1.u105	Колеги, ми дуже багато говоримо про те, що хочемо бути в центрі уваги світу. І це нормально. В Україні такі події, що ця увага нам потрібна, тому що вона є нашою підтримкою. Але наші колеги-журналісти із західних країн мають величезні проблеми, пов'язані із візовими процедурами. Ця проблема існує вже багато років. Коли журналісти іноземні, які тут є постійно, змушені їхати через кожні 90 днів і фактично міняти візу. Цей законопроект спрямований на полегшення їх можливостей, їхнього тут перебування, що надзвичайно важливо і що сьогодні потрібно Україні в тій інформаційній війні, яку ми ведемо. Це, дійсно, узгоджений законопроект з усією журналістською спільнотою, з тими журналістами західних видань, які сьогодні перебувають в Україні, і це для них справді дуже важливо. Дякую.
ParlaMint-UA_2015-12-08-m1.u106	Дякую вам. Шановні колеги, прошу зайняти робочі місця і підготуватися до голосування. Я прошу зайти в зал підготуватись до голосування. Я ставлю сигнальне голосування по проекту Закону № 3048. Я прошу взяти участь в сигнальному голосуванні і прошу підтримати. 3048. Будь ласка, голосуємо. [[17:59:24]] За-205 Рішення не прийнято. У мене є пропозиція, щоб ми законопроекти 2169а і 3048 розглянули в четвер в розділі раніше обговорених питань. Є загальна згода? Є. Дякую вам за роботу, за сьогоднішній день. Був у нас важливий день і плідний, результативний день. На цьому я оголошую вечірнє засідання Верховної Ради України закритим. Наступне засідання відбудеться завтра о 10 годині ранку. І я прошу всіх о 10 годині дисципліновано прийти в зал для продовження нашої роботи. Дякую вам. До побачення. До завтра.
