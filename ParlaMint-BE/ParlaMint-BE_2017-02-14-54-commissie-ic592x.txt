ParlaMint-BE_2017-02-14-54-commissie-ic592x.u1	[[De voorzitter:]] Wij hebben de oproeping voor deze vergadering pas laat verstuurd, waarvoor onze verontschuldigingen. Alle vraagstellers werden apart per e-mail verwittigd zodat zij aanwezig konden zijn. De vraag nr. 14857 van mevrouw Julie Fernandez Fernandez wordt omgezet in een schriftelijke vraag.
ParlaMint-BE_2017-02-14-54-commissie-ic592x.u2	[[01.01 Barbara Pas (VB):]] Mijnheer de voorzitter, mijnheer de minister, uit de notulen van de Ministerraad van oktober konden wij vernemen dat er in de schoot van de regering een akkoord werd bereikt over de zogenaamde functionele tweetaligheid. Dit stond trouwens in het regeerakkoord. Die functionele tweetaligheid is al in 2002 ingevoerd voor de hoogste ambtenaren. Helaas werd de lat toen al laag gelegd, omdat men geen grondige maar enkel een functionele tweetaligheid heeft geëist. Dit is dan ook een zwak afkooksel van een grondige tweetaligheid. Ik vind dat voor die hoge ambtenaren onaanvaardbaar, omdat lagere ambtenaren in een aantal gevallen een grondigere taalkennis moeten hebben dan hun oversten. Hoe dan ook moet men, wat mij betreft, om iemand te kunnen evalueren de taal van de betrokkene grondig kunnen begrijpen, lezen en spreken. Men moet op zijn minst het niveau C2 van het Gemeenschappelijk Europees Referentiekader voor Talen bereiken. Dit niveau bestaat bij ons trouwens niet eens want Selor organiseert slechts proeven tot op het niveau C1. Hetzelfde geldt trouwens voor personen met een managementfunctie en voor ambtenaren die instaan voor de eenheid van de rechtspraak. De wet legt de lat dus al laag en de vraag is nu of de invulling die daaraan werd gegeven, via het KB dat in de Ministerraad werd goedgekeurd, de lat niet nog lager legt. Dit getuigt in elk geval van bescheiden ambities van deze regering op het vlak van de talenkennis van de hogere ambtenaren. Ik heb daarover enkele vragen. Ten eerste, hoeveel van de ambtenaren die de andere ambtenaren moeten evalueren, vallen onder die regeling? Over hoeveel Nederlandstaligen en over hoeveel Franstaligen gaat het? Hoeveel van die ambtenaren hebben al een taalbewijs dat voldoet aan de vereisten van dit KB? Mijn tweede vraag is precies dezelfde, maar slaat op de ambtenaren die een managementfunctie uitoefenen. Mijn derde vraag is ook dezelfde, maar slaat op de ambtenaren die de eenheid van rechtsspraak verzekeren. Ten vierde, welk niveau van taalkennis moeten die ambtenaren behalen, uitgedrukt in het Gemeenschappelijk Europees Referentiekader voor Talen. Waarom legt u de lat omtrent het talenkennisniveau van topambtenaren op dat niveau allicht een sport lager dan voor velen van hun ondergeschikten? Ten vijfde, wij vernamen via de media dat u zou hebben gekozen voor een overgangsperiode van tweeënhalf jaar voor degenen die de functies nu al bekleden. Zij krijgen tweeënhalf jaar tijd om te voldoen aan de bepalingen van dit KB. Misschien kunt u motiveren waarom u voor dergelijke lange periode hebt gekozen? Dit is immers niet nieuw; men weet al heel lang dat men daaraan zal moeten voldoen en dat men zich erop moet voorbereiden om het nodige taalniveau te bereiken. Ik vind dat een bijzonder lange overgangsperiode, maar misschien kunt u uitleggen waarom dat zo moet zijn. Ten zesde, wat gebeurt er met degenen die na de hele lange periode van tweeënhalf jaar niet voor de opgeleide taalexamens slagen? Krijgen zij een ontslagvergoeding? Zo ja, van welke orde en waarom krijgen zij die vergoeding nog? Ten zevende, voor de eenheid van rechtspraak is er sprake van een syllabus, die door Selor ter beschikking zal worden gesteld, met alle juridische en administratieve woorden die de kandidaten in de andere taal onder de knie moeten krijgen. Kunt u uitleg geven bij de syllabus en hoe wij ons die moeten voorstellen? Ten achtste, Selor neemt de proeven af. In welke taal communiceert Selor met de ambtenaren over de proeven? Ten slotte, wanneer zal het koninklijk besluit in het Belgisch Staatsblad kunnen worden gepubliceerd? Wanneer gaat de regeling in voege? Ik ben benieuwd naar uw antwoord.
ParlaMint-BE_2017-02-14-54-commissie-ic592x.u9	[[02.04 Steven Vandeput, ministre:]] Comme je viens de l'expliquer, la définition a été établie. Je vais vous la faire parvenir. Quand je dis que cette année-ci, la mesure initiale s'effectuera sur la base du monitoring socioéconomique, cela signifie que nous pouvons avancer.
ParlaMint-BE_2017-02-14-54-commissie-ic592x.u10	[[De voorzitter:]] Vraag nr. 15703 van de heer Calomne wordt uitgesteld. De heer Gilkinet is niet aanwezig, hij heeft zich niet verontschuldigd en evenmin gevraagd om zijn vraag om te zetten in een schriftelijke vraag. Bij toepassing van artikel 127.10 van het Reglement wordt vraag nr. 15923 van de heer Gilkinet ingetrokken.
