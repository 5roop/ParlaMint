<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="is" xml:id="ParlaMint-IS_2019-08-28-130" ana="#reference #parla.meeting">
  <teiHeader>
    <fileDesc>
      <titleStmt>
        <title xml:lang="is" type="main">Íslenska þingræðumálheildin ParlaMint-IS, hefðbundinn fundur 149-130 [ParlaMint SAMPLE]</title>
        <title xml:lang="en" type="main">Icelandic parliamentary corpus ParlaMint-IS, regular meeting 149-130 [ParlaMint SAMPLE]</title>
        <title xml:lang="is" type="sub">Ræður frá Alþingi Íslendinga, 23. kjörtímabil, hefðbundinn fundur 149-130, 28.08.2019.</title>
        <title xml:lang="en" type="sub">Speeches in the national parliament of Iceland, 23. term, regular meeting 149-130, 28.08.2019.</title>
        <meeting n="130" corresp="#LV" ana="#parla.meeting.regular">Hefðbundinn</meeting>
        <meeting n="149" corresp="#LV" ana="#parla.session">149. löggjafarþing</meeting>
        <meeting n="23" corresp="#LV" ana="#parla.term #LV.23">23. kjörtímabil</meeting>
        <respStmt>
          <persName>Starkaður Barkarson</persName>
          <resp xml:lang="is">Söfnun og úrvinnsla texta. TEI-kóðun.</resp>
          <resp xml:lang="en">Collection and processing of texts. TEI encoding.</resp>
        </respStmt>
        <funder>
          <orgName xml:lang="is">Rannsóknainnviðanet CLARIN</orgName>
          <orgName xml:lang="en">The CLARIN research infrastructure</orgName>
        </funder>
      </titleStmt>
      <editionStmt>
        <edition>1.0</edition>
      </editionStmt>
      <extent><!--These numbers do not reflect the size of the sample!-->
        <measure xml:lang="en" unit="words" quantity="69515">69515 words</measure>
        <measure xml:lang="en" unit="speeches" quantity="231">231 speeches</measure>
      </extent>
      <publicationStmt>
        <publisher>
          <orgName xml:lang="is">Rannsóknainnviðanet CLARIN</orgName>
          <orgName xml:lang="en">The CLARIN research infrastructure</orgName>
          <ref target="https://www.clarin.eu/">www.clarin.eu</ref>
        </publisher>
        <idno type="URL">https://github.com/clarin-eric/ParlaMint</idno>
            <pubPlace><ref target="https://github.com/clarin-eric/ParlaMint">https://github.com/clarin-eric/ParlaMint</ref></pubPlace>
        <availability status="free">
          <licence>http://creativecommons.org/licenses/by/4.0/</licence>
          <p xml:lang="is">Þessi texti er gefinn út með <ref target="http://creativecommons.org/licenses/by/4.0/"> Creative Commons Attribution 4.0 International License</ref>.</p>
          <p xml:lang="en">This work is licensed under the <ref target="http://creativecommons.org/licenses/by/4.0/"> Creative Commons Attribution 4.0 International License</ref>.</p>
        </availability>
        <date when="2021-02-03">2021-02-03</date>
      </publicationStmt>
      <sourceDesc>
            <bibl><title>Multilingual comparable corpora of parliamentary debates ParlaMint 1.0</title><idno type="handle">http://hdl.handle.net/11356/1345</idno></bibl>
        <bibl>
          <title xml:lang="is">Þingræður haldnar á Alþingi Íslendinga</title>
          <title xml:lang="en">Parliament speeches in the national parliament of Iceland </title>
          <idno type="URI">www.athingi.is</idno>
          <date when="2019-08-28">2019-08-28</date>
        </bibl>
      </sourceDesc>
    </fileDesc>
    <encodingDesc>
      <projectDesc>
        <p xml:lang="en"><ref target="https://www.clarin.eu/content/parlamint">ParlaMint</ref> is a project that aims to (1) create a multilingual set of comparable corpora of parliamentary proceedings uniformly encoded according to the<ref target="https://github.com/clarin-eric/parla-clarin">Parla-CLARIN recommendations</ref>and covering the COVID-19 pandemic from November 2019 as well as the earlier period from 2015 to serve as a reference corpus; (2) process the corpora linguistically to add Universal Dependencies syntactic structures and Named Entity annotation; (3) make the corpora available through concordancers and Parlameter; and (4) build use cases in Political Sciences and Digital Humanities based on the corpus data.</p>
      </projectDesc>
      <tagsDecl><!--These numbers do not reflect the size of the sample!-->
        <namespace name="http://www.tei-c.org/ns/1.0">
          <tagUsage occurs="1" gi="text"/>
          <tagUsage occurs="1" gi="body"/>
          <tagUsage occurs="1" gi="div"/>
          <tagUsage occurs="231" gi="u"/>
          <tagUsage occurs="864" gi="seg"/>
          <tagUsage occurs="135" gi="kinesic"/>
          <tagUsage occurs="164" gi="desc"/>
          <tagUsage occurs="29" gi="vocal"/>
        </namespace>
      </tagsDecl>
    </encodingDesc>
    <profileDesc>
      <settingDesc>
        <setting>
          <name type="address">Kirkjustræti</name>
          <name type="city">Reykjavik</name>
          <name key="IS" type="country">Iceland</name>
          <date when="2019-08-28">2019-08-28</date>
        </setting>
      </settingDesc>
    </profileDesc>
  </teiHeader>
  <text ana="#reference">
    <body>
      <div type="debateSection">
        <u who="#KatrinJakobsdottir" xml:id="ParlaMint-IS_2019-08-28.u1" ana="#regular" source="http://www.althingi.is/altext/raeda/149/rad20190828T103325.html">
          <seg xml:id="ParlaMint-IS_2019-08-28.seg1">Forseti Íslands gjörir kunnugt:</seg>
          <seg xml:id="ParlaMint-IS_2019-08-28.seg2">„Ég hefi ákveðið, samkvæmt tillögu forsætisráðherra, að Alþingi skuli koma saman til framhaldsfunda miðvikudaginn 28. ágúst árið 2019 kl. 10.30.</seg>
          <seg xml:id="ParlaMint-IS_2019-08-28.seg3">Gjört á Bessastöðum, 16. ágúst 2019.</seg>
          <seg xml:id="ParlaMint-IS_2019-08-28.seg4">Guðni Th. Jóhannesson.</seg>
          <seg xml:id="ParlaMint-IS_2019-08-28.seg5">Katrín Jakobsdóttir.</seg>
          <seg xml:id="ParlaMint-IS_2019-08-28.seg6">Forsetabréf um að Alþingi skuli koma saman til framhaldsfunda.“</seg>
          <seg xml:id="ParlaMint-IS_2019-08-28.seg7">Ég býð hæstv. forseta og hv. alþingismenn velkomna til áframhaldandi þingfundastafa á 149. löggjafarþingi í samræmi við fyrirliggjandi samkomulag um skipulag umræðna frá því í júní.</seg>
        </u>
        <u who="#GudjonBrjansson" xml:id="ParlaMint-IS_2019-08-28.u2" ana="#chair" source="http://www.althingi.is/altext/raeda/149/rad20190828T103409.html">
          <seg xml:id="ParlaMint-IS_2019-08-28.seg8">Ég þakka hæstv. ráðherra hennar ágætu orð og býð um leið hv. alþingismenn velkomna til starfa sem og starfsfólk Alþingis. Það er gott samkomulag um fyrirkomulag þinghaldsins þessa daga sem áformaðir eru til þinghalds núna. Það er von mín að þingstörfin gangi vel til að ljúka þeim málum sem verða á dagskrá.</seg>
        </u>
            <gap reason="editorial"><desc xml:lang="en">SAMPLING</desc></gap>
            <u who="#HelgiGunnarsson" xml:id="ParlaMint-IS_2019-08-28.u230" ana="#regular #topic.149_777_M" source="http://www.althingi.is/altext/raeda/149/rad20190828T191721.html">
          <seg xml:id="ParlaMint-IS_2019-08-28.seg848">Virðulegi forseti. Það hefur afskaplega lítið nýtt komið fram í umræðunni í dag, efnislega um málið. Hv. þm. Sigmundur Davíð Gunnlaugsson sagði reyndar í fréttum og hefur sagt það hér líka að eitt hafi nýtt gerst síðan í sumar og það sé að Evrópusambandið eða framkvæmdastjórn Evrópusambandsins hafi ákveðið að kæra Belgíu vegna þriðja orkupakkans. Þá er því þyrlað upp sem: Hah, sjáiði bara. Framkvæmdastjórnin gæti kært land fyrir brot á þriðja orkupakkanum.</seg>
          <seg xml:id="ParlaMint-IS_2019-08-28.seg849">Svarið við þessari stórfurðulegu uppgötvun hv. þingmanns og hans hv. flokks er: Að sjálfsögðu er hægt að kæra fyrir brot á samkomulagi. En það sem hv. þingmaður virðist ekki átta sig á, eða hans ágæti flokkur, er að hér er einfaldlega ekki verið að samþykkja lagningu sæstrengs. Það er alveg augljóst af ræðunum, það er augljóst af skjölunum, það er augljóst af því að lesa orkupakkann sjálfan - einu aðilarnir á þinginu sem virðast telja eitthvað til í því að hér sé á einhvern hátt, með óbeinum hætti og hugsanlega í framtíðinni í gegnum einhver kæruhöld, verið að samþykkja sæstreng eru hv. þingmenn Miðflokksins og enginn annar. Ef gluggað væri í lögskýringargögnin, sem eru væntanlega orðin frekar viðamikil, held ég að ekki myndi nokkur maður sjá það út úr samþykkt þriðja orkupakkans á Íslandi að við værum að samþykkja sæstreng.</seg>
          <seg xml:id="ParlaMint-IS_2019-08-28.seg850">Hins vegar felur þriðji orkupakkinn í sér ýmis ákvæði, sem Belgía samþykkti, sem fyrir liggur núna að samþykkja, framkvæma og innleiða hér. Þegar einhver ákveður að semja við annan aðila um eitthvað á auðvitað að standa við þá samninga, annars er kært. Eðlilega.</seg>
          <seg xml:id="ParlaMint-IS_2019-08-28.seg851">Það eina sem er í þessum fréttum, þ.e. að framkvæmdastjórn Evrópusambandsins hafi kært Belgíu fyrir brot á þriðja orkupakkanum, er einfaldlega það að Belgía samþykkti að gera eitthvað sem Belgía gerði síðan ekki. Það sem meira er að Belgía samþykkti það sérstaklega að ef sú staða kæmi upp þá gæti framkvæmdastjórn ESB kært Belgíu fyrir það. Það eina sem er í fréttum er að, jú, til er fyrirbæri sem heitir framkvæmdastjórn ESB, og þegar þjóðríki samþykkja þjóðréttarlegar skuldbindingar er þeim vissulega gert að fylgja þeim samþykktum sem þau sömu þjóðríki hafa samþykkt. Það eru engar fréttir, virðulegi forseti.</seg>
          <seg xml:id="ParlaMint-IS_2019-08-28.seg852">Ég nefni þetta sérstaklega vegna þess að þetta er í raun og veru það eina sem ég hef heyrt nýtt í sumar. Allt sumarið leið og ég tók meira að segja undir með hv. þingmönnum Miðflokksins á sínum tíma að kannski ættum við að fresta málinu til haustsins þannig að fólk gæti skoðað það betur. Nú er búið að skoða það betur. Hvað fengum við út úr því? Jú, það er víst til framkvæmdastjórn ESB, ókei, búið er að komast að því. Og þriðji orkupakkinn er víst í gildi í Evrópusambandinu, við höfum komist að því líka. Og til er land sem heitir Belgía og Belgía var búin að samþykkja þriðja orkupakkann en uppfyllti ekki skuldbindingar sínar og var kært fyrir það af framkvæmdastjórn Evrópusambandsins. Þetta eru fréttirnar. Þetta eru nýju gögnin. Þetta eru nýju sönnunargögnin frá Miðflokknum. Þetta er hlægilegt, virðulegi forseti. Þetta er hlægilegt.</seg>
          <seg xml:id="ParlaMint-IS_2019-08-28.seg853">Ég held að almenningur sem hefur fylgst með hafi kannski tekið eftir því að bæði stjórnarliðar og sumir stjórnarandstöðuliðar hafi orðið svolítið pirraðir hérna í pontu við að ræða þetta og telji kannski að þær tilfinningar komi út frá því að vera eitthvað sérstaklega annt um málið. Ég held að það sé ekki málið. Ég held að fólki sé bara svolítið eðlislægt að verða svolítið pirrað að þurfa að endurtaka sig aftur og aftur og hlusta á sömu rökleysuna aftur og aftur og horfa á fólk og vinna með fólki sem kemur hingað og reynir sífellt að matreiða þessa vitleysu ofan í aðra þingmenn. Þeir vita mætavel hvað þetta er mikil vitleysa. Það er frekar pirrandi.</seg>
          <seg xml:id="ParlaMint-IS_2019-08-28.seg854">Ég verð að þakka þingheimi fyrir að sýna þá stillingu sem hann hefur sýnt, sér í lagi nefndum þingsins sem hafa sýnt mikla stillingu við að sitja undir þeim fráleita málflutningi, sem núna heldur áfram. Mér fannst rétt að minnast á þetta Belgíumál vegna þess að það er svo mikið skólabókardæmi um hvaða vitleysa er í gangi hérna.</seg>
          <seg xml:id="ParlaMint-IS_2019-08-28.seg855">Ég skil mætavel, af því að við erum að tala um innleiðingar á reglugerðum og tveggja stoða kerfi og alls konar slíka hluti, að hinn almenni borgari finni eitthvað í rökstuðningi og málflutningi Miðflokksins sem væri þess virði að hafa áhyggjur af og skoða betur, eða eitthvað því um líkt. Ég skil það og ber fulla virðingu fyrir því. En við þingmenn, sem höfum skoðað málið og vitum um hvað þetta snýst og sjáum auðveldlega í gegnum þennan fráleita málflutning, sjáum alveg hvað er í gangi. Þetta er blekking, virðulegi forseti. Þetta er blekkingaleikur af hálfu Miðflokksins. Hann er óheiðarlegur og hann er til skammar.<vocal type="interruption"><desc>Gripið fram í: Heyr, heyr.</desc></vocal></seg>
        </u>
        <u who="#BirgirArmannsson" xml:id="ParlaMint-IS_2019-08-28.u231" ana="#regular #topic.149_777_M" source="http://www.althingi.is/altext/raeda/149/rad20190828T192234.html">
          <seg xml:id="ParlaMint-IS_2019-08-28.seg856">Hæstv. forseti. Ég vil eins og fleiri þakka þingmönnum fyrir þessa umræðu í dag. Að einhverju leyti var hún auðvitað endurtekið efni frá því sem við gerðum hérna í vor og ég get ekki sagt að málið hafi breyst með neinum hætti eða að nýir fletir hafi komið upp á þeim vikum sem liðnar eru frá því að við vorum að ræða þetta mál í maí og júní. En málið hefur vissulega fengið ívið meiri umræðu, verið tekið fyrir í hv. utanríkismálanefnd á tveimur fundum og atvinnuveganefnd á einum fundi og ýmis sjónarmið rædd frekar en áður hafði verið gert. Í meginatriðum stendur þó það eftir sem varð niðurstaða okkar í stjórnarflokkunum, og reyndar fleiri flokkum í þinginu, þegar málið var lagt fram í upphafi, að það væri vel um það búið og vel frá því gengið, að innleiðing þriðja orkupakkans fæli ekki í sér neinar hættur fyrir Ísland. Það væri búið að róa fyrir ákveðnar víkur varðandi álitamál um stjórnskipulega þætti og það væri ljóst að þau sjónarmið sem fram hafa komið í opinberri umræðu og fela í sér gagnrýni eða jafnvel viðvaranir vegna þriðja orkupakkans ættu ekki við rök að styðjast.</seg>
          <seg xml:id="ParlaMint-IS_2019-08-28.seg857">Ég nefni bara örfá atriði í því sambandi. Mörgu hefur verið haldið fram í opinberri umræðu um þennan orkupakka, að hann feli í sér framsal á orkuauðlindinni til erlendra yfirvalda. Ekkert í málsmeðferðinni eða þeirri umfjöllun sem við höfum tekið í þinginu gefur okkur tilefni til að taka undir það eða draga þær ályktanir.</seg>
          <seg xml:id="ParlaMint-IS_2019-08-28.seg858">Því hefur verið haldið fram að orkupakkinn leiddi á einhvern hátt óhjákvæmilega til einkavæðingar orkufyrirtækja eða orkuauðlindarinnar. Ekkert í orkupakkanum gefur okkur tilefni til að draga þá ályktun.</seg>
          <seg xml:id="ParlaMint-IS_2019-08-28.seg859">Mikið hefur verið rætt um hugsanlegan sæstreng og sú umræða hefur kannski verið það sem mest hefur verið áberandi í opinberri umræðu í sumar. Það liggur auðvitað ljóst fyrir að ekkert í orkupakkanum gefur okkur ástæðu til að ætla að íslenskum stjórnvöldum sé skylt að leggja slíkan sæstreng eða heimila lagningu slíks sæstrengs. Ég kem aðeins inn á umræður í því sambandi síðar í máli mínu. Helstu áhyggjuefni manna sem hafa komið fram í umræðunni hafa að mínu mati ekki fengið stuðning í þeirri umræðu sem hefur átt sér stað eða þeirri málsmeðferð sem hefur átt sér stað af hálfu nefnda þingsins og ekki heldur í þeirri umfjöllun sem hefur átt sér stað af hálfu sérfræðinga sem um málið hafa fjallað.</seg>
          <seg xml:id="ParlaMint-IS_2019-08-28.seg860">Í umræðunni hefur enn og aftur verið vitnað til ágætra fræðimanna, Stefáns Más Stefánssonar og Friðriks Árna Friðrikssonar Hirsts. Einkum hafa menn gert sér mat úr neðanmálsgrein á bls. 35 í áliti þeirra sem skilað var í mars/apríl en minna verið gert með þær niðurstöður sem hafa komið fram í áliti þeirra eða menn hafa ekki gert mikið úr heildarniðurstöðu mats þessara tveggja ágætu manna sem m.a. felur í sér að innleiðingin eins og hún er sett fram og ætlunin er að fylgja eftir felur ekki í sér neinar stjórnskipulegar hættur, eins og kom fram í bréfi þeirra í framhaldi af umfjöllun í apríl sl., og að þeir geri ekki athugasemdir við það hvernig fyrirvarar sem settir eru af hálfu íslenskra stjórnvalda eru fram settir. Reynt hafði verið að gera töluvert veður út af hvoru tveggja.</seg>
          <seg xml:id="ParlaMint-IS_2019-08-28.seg861">Þess ber auðvitað að geta að þessir tveir ágætu menn, Stefán Már Stefánsson og Friðrik Árni Friðriksson Hirst, höfðu meiri efasemdir í upphafi en aðrir fræðimenn sem um þetta fjölluðu og hér hefur nú verið vísað í umræðunni til góðra álitsgerða bæði Skúla Magnússonar og Davíðs Þórs Björgvinssonar, hvort tveggja eru mikilvæg gögn í málinu sem lögð eru fram, og eldri álit frá síðasta ári, frá Birgi Tjörva Péturssyni lögmanni og Ólafi Jóhannesi Einarssyni lögmanni, auk þess sem fleiri hafa komið inn á síðari stigum.</seg>
          <seg xml:id="ParlaMint-IS_2019-08-28.seg862">Ég ætla aðeins, hæstv. forseti, áður en ég lýk máli mínu að koma nánar inn á þátt sem hefur kannski vakið mesta athygli í sumar þó að ekki sé um að ræða nýtt efnisatriði í málinu eða nýja fleti í sjálfu sér, þeir höfðu áður verið teknir til skoðunar og ræddir, sem varða þá meintu skyldu íslenskra stjórnvalda til að heimila einhverjum aðilum að leggja sæstreng hingað ef á því yrði áhugi. Mikið hefur verið gert úr ummælum ágæts héraðsdómara, Arnars Þórs Jónssonar, í því sambandi og stuttum greinum frá nokkrum lögmönnum sem hafa reifað áhyggjur af því tagi, áhyggjur af því að innleiðing orkupakkans myndi á einhvern hátt opna á það að erlendir aðilar, hugsanlega fyrirtæki eða aðrir slíkir aðilar, gætu einhvern veginn gert þá kröfu á hendur íslenskra stjórnvalda að þeim yrði heimilað að leggja hingað sæstreng og hvað myndi gerast ef ekki yrði orðið við því af hálfu íslenskra stjórnvalda. Það er kristaltært í málinu eins og það er lagt fram af hálfu ríkisstjórnarinnar að það er gert ráð fyrir því að engin ákvörðun um sæstreng verið tekin nema með samþykki Alþingis. Það er rétt að hafa það í huga. En menn hafa vefengt að það væri eitthvert hald í því að Alþingi ætti að taka þessa ákvörðun og hafa haldið því fram eða varað við málinu á þeim forsendum að þetta yrði heimilt. Auðvitað hefur verið komið inn á það í þessari umræðu áður en mér finnst rétt að ítreka að þessi kenning, sem ég vil orða svo, er að mínu mati byggð á afar veikum lögfræðilegum grunni. Það má segja að þeir sem hafa haldið því fram velji að mínu mati langsóttustu leiðina til að skýra það sem hér er á ferðinni og eiginlega furða ég mig á því hvað menn hafa gengið langt í að halda því fram miðað við það hvað það byggir á veikum grunni. Fyrst er það að segja um þetta atriði, og byggi ég það ekki einvörðungu á eigin hyggjuviti þegar ég held því fram heldur líka á áliti ýmissa annarra fræðimanna sem hafa tjáð sig um þetta tiltekna efni og nefni ég þá aftur þá Skúla Magnússon og Davíð Þór Björgvinsson, bæti við Bjarna Má Magnússyni, prófessor í Háskólanum í Reykjavík, og Margréti Einarsdóttur sem er hjá Evrópuréttarstofnun Háskólans í Reykjavík svo dæmi sé tekið, að sú niðurstaða byggir á þeim hæpna grunni að út úr þriðja orkupakkanum megi með einhverjum hætti lesa skyldu á hendur íslenskum stjórnvöldum til að heimila lagningu sæstrengs. Ég held að allir sem hafa kynnt sér málið séu sammála um að í efnisgreinum þriðja orkupakkans er ekki um neina slíka skyldu að ræða. Menn hafa hins vegar hengt sig á almenn inngangsorð, markmiðsyfirlýsingu um að greiða fyrir viðskiptum með raforku og þess háttar þar sem reyndar er ekkert vikið neitt sérstaklega að strengjum eða slíku. Þeir menn sem ég nefndi í upphafi, Arnar Þór Jónsson og nokkrir lögmenn, hafa haldið því fram að það væri á einhvern hátt hægt að leiða þá reglu af þeim almennu orðum að Ísland gæti ekki staðið í veginum fyrir lagningu sæstrengs. Þetta tel ég afar langsótt vegna þess að hér er um almenna yfirlýsingu að ræða sem víkur ekki sérstaklega að tengingu af því tagi. Í gerðunum sjálfum eru engar reglur því til stuðnings og ef við metum hvernig markmiðslýsingar eru venjulega skilgreindar eru þær til þess að skýra einhverjar efnisreglur en fela ekki endilega og sjaldnast í sér efnisreglur í sjálfu sér. Ef þær ættu að fela í sér einhverjar efnisreglur í sjálfu sér þyrftu þær að vera miklu skýrari en þær markmiðslýsingar sem þarna er að finna í þriðja orkupakkanum.</seg>
          <seg xml:id="ParlaMint-IS_2019-08-28.seg863">Þess er líka að geta að það er ekki<kinesic type="ringing"><desc>Forseti hringir.</desc></kinesic>nýmæli að markmiðsyfirlýsingar af slíku tagi séu í orkupökkum og frá 2003 hafa verið sambærileg ákvæði um tengingar eins og er í þriðja orkupakkanum. Þó að það sé formað á annan hátt er það engu að síður markmiðsyfirlýsing af sama tagi og engum hefur dottið í hug að í því fælist einhver efnisregla um það að okkur bæri skylda til þess að heimila hingað sæstreng.</seg>
          <seg xml:id="ParlaMint-IS_2019-08-28.seg864">Hæstv. forseti: Þetta vildi ég segja. Tíma mínum er lokið en vonandi fæ ég möguleika á að taka þennan þátt frekar fyrir í umræðum á morgun<kinesic type="ringing"><desc>Forseti hringir.</desc></kinesic>en þakka annars hv. þingmönnum fyrir þátttöku í þessari umræðu.</seg>
        </u>
      </div>
    </body>
  </text>
</TEI>