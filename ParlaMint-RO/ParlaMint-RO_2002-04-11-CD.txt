ParlaMint-RO_2002-04-11-CD.u1	Doamnelor și domnilor deputați,Vă rog să-mi permiteți să deschid ședința de astăzi a Camerei Deputaților, anunțându-vă că din cei 343 de deputați și-au înregistrat prezența 241, 102 fiind absenți, din care 27 participă la alte activități parlamentare.Aș vrea să avizez șefii grupurilor parlamentare, față de prezența din sală, că, după ce vom parcurge Legea privind taxa pe valoarea adăugată, dacă nu se îmbunătățește, voi face apelul pentru că e zi de plen, după aceasta urmează o alocuțiune a ministrului de interne din Germania și va trebui, totuși, să ne amintim de obligațiile noastre de parlamentari, din când în când. În jurul orei 11, fac apelul, ca să vă anunțați prietenii, colegii și șefii grupurilor parlamentare.Vă anunț că, la Biroul permanent al Camerei Deputaților, au fost înregistrate următoarele inițiative legislative, inițiate de Comisia specială pentru elaborarea Propunerii legislative privind sistemul național de decorații:-Propunerea legislativă privind Ordinul "Virtutea Maritimă" și Medalia "Virtutea Maritimă";-Propunerea legislativă privind Ordinul "Virtutea Militară" și Medalia "Virtutea Militară";-Propunerea legislativă privind Ordinul "Virtutea Aeronautică" și Medalia "Virtutea Aeronautică".Vă reamintesc că, potrivit prevederilor art.93, alin.2 din Regulamentul Camerei Deputaților, aceste propuneri nu se trimit altei comisii, amendamentele urmând a se depune la Comisia specială pentru elaborarea propunerilor, în următoarele 5 zile.Vă rog să examinați aceste 3 proiecte și, dacă aveți amendamente, le depuneți direct la Comisia specială pentru elaborarea Propunerii legislative privind sistemul național de decorații. În funcție de amendamentele dumneavoastră, comisia poate întocmi un raport pe care-l va înainta direct plenului.Vă mulțumesc. [2]Cum ați fost anunțați, astăzi începem dezbaterile cu Proiectul de Lege privind taxa pe valoarea adăugată.Rog pe domnul ministru Tănăsescu să prezint acest important proiect.
ParlaMint-RO_2002-04-11-CD.u2	Mulțumesc, domnule președinte.Bună dimineața, doamnelor și domnilor,Proiectul de Lege privind taxa pe valoarea adăugată, care este supus astăzi dezbaterii plenului Camerei Deputaților, aduce o serie de modificări și completări menite să perfecționeze cadrul legal existent, care, în principal, constau în primul rând în îmbunătățirea prevederilor actuale în vederea armonizării cu prevederile acquis-ului comunitar. Acest lucru se realizează prin introducerea noțiunii de persoană impozabilă, prin eliminarea prevederilor prin care sunt scutite de t.v.a. unități și înlocuirea cu prevederi prin care sunt scutite activități, eliminarea noțiunii de cotă zero a taxei pe valoarea adăugată și înlocuirea acesteia cu scutire cu drept de deducere, eliminarea scutirii de t.v.a. la importul de materii prime și materiale destinate exclusiv realizării de produse finite care sunt exportate, eliminarea scutirii pentru importuri de bunuri efectuată de instituțiile publice finanțate din împrumuturi cu garanție de stat, precum și eliminarea cotei zero și a scutirilor de t.v.a. pentru anumite categorii de activități care erau prevăzute în Ordonanța de urgență nr.17/2000.În același timp, prin proiectul de act normativ supus dezbaterii astăzi, au fost introduse unele criterii de aplicare teritorială a taxei pe valoarea adăugată pentru livrările de bunuri și prestările de servicii. Pentru întreprinderile mici și mijlocii și investitorii din zonele defavorizate, s-a creat un sistem uniform de amânare a plății taxei pe valoarea adăugată, pentru bunurile destinate realizării de investiții, atât la achiziționarea din import, cât și la achiziționarea din țară, concomitent fiind eliminate scutirile de t.v.a. pentru importul acestor bunuri.În același timp, prin proiectul de lege, s-a ridicat plafonul de impozitare de la 125 de milioane la 1,5 miliarde de lei, în anul 2002, 1,7 miliarde lei în anul care urmează și 2 miliarde lei în anul 2004 și în continuare, ca urmare a dificultăților de administrare a unui număr foarte mare de agenți economici înregistrați ca plătitori de taxă pe valoare adăugată. Prin normele de aplicare a legii, va fi stabilită procedura de scoatere din evidență a agenților economici care se situează sub acest plafon.Totodată, s-a eliminat prevederea potrivit căreia bunurile scutite de taxe vamale sunt scutite și de taxe pe valoarea adăugată, ca urmare a erodării importante a bazei de impozitare.O altă modificare a condus la stabilirea ca, din punct de vedere al t.v.a.-ului, în zonele libere să se facă în regim normal de impozitare și, în același timp, s-a eliminat condiționarea acordării cotei zero pentru exporturi de dovada încasării în valută a acestora.Prin proiectul de lege s-a prevăzut posibilitatea acordării de rambursări de taxă pe valoare adăugată, cu control ulterior cu aplicabilitate de la 1 octombrie a.c. Prin normele care vor fi elaborate, privind aplicarea legii, se vor stabili condițiile în care se vor putea acorda astfel de rambursări. Această modalitate constă în rambursarea, în termen de 15 zile, a taxei pe valoare adăugată, pe baza decontului de t.v.a. depus, a cererii de rambursare, a listei furnizorilor neachitați și a cererii de compensare, după caz, pentru unitățile care au însumat punctajul necesar în urma întocmirii grilei de analiză de risc.Printre criteriile cuprinse în grila de analiză de risc, menționăm și câteva mai importante, cum sunt: comportamentul agentului economic în ultimele 12 luni, din punct de vedere al respectării obligațiilor privind plata impozitelor și taxelor către bugetul de stat; suma solicitată la rambursare; data înființării societății; rata respingerilor cererilor anterioare de rambursare, precum și alte criterii. Pe lângă această modalitate de rambursare, se va aplica procedura deja cunoscută, respectiv rambursarea pe bază de documente stabilite prin Ordin al Ministrului Finanțelor.În scopul combaterii evaziunii fiscale, prin proiectul de lege, au mai fost instituite măsuri drastice de pedepsire cu închisoare, de la 1 an până la 7 ani, pentru agenții economici care solicită și obțin rambursări de t.v.a., ca urmare a determinării incorecte sau cu rea-credință a sumelor de rambursat.Acestea sunt principalele elemente de noutate ale Legii privind taxa pe valoarea adăugată și aș vrea, în încheierea prezentării mele, să fac cunoscut că acest proiect de lege este un pas înainte în ceea ce privește acomodarea taxei pe valoarea adăugată în România, cu același sistem din țările Uniunii Europene.Vă mulțumesc.
ParlaMint-RO_2002-04-11-CD.u3	Mulțumesc.Domnule președinte Florin Georgescu, vă rog să prezentați raportul Comisiei pentru buget.
ParlaMint-RO_2002-04-11-CD.u4	Mulțumesc, domnule președinte.Domnule ministru,Stimați colegi,Cu adresa nr.26/5 februarie a.c., Biroul permanent a sesizat Comisia pentru buget, finanțe și bănci a Camerei, referitor la Proiectul de Lege privind taxa pe valoarea adăugată, elaborat de Guvern.La întocmirea proiectului de lege, s-au avut în vedere avizele primite de la Comisia juridică, de disciplină și imunități, Comisia pentru politică economică, reformă și privatizare, precum și avizele primite de la Consiliul Legislativ, respectiv Consiliul Economic și Social. Deci, la întocmirea raportului privind acest proiect de lege, am avut în vedere toate aceste avize de la comisiile de specialitate.În urma examinării proiectului de lege avansat de Guvern, după ce s-au examinat toate articolele, în ședința din 20 martie, comisia a hotărât, cu unanimitate de voturi, în prezența a 23 din cei 25 de deputați membri ai comisiei, ca proiectul de lege să fie supus spre dezbatere și adoptare plenului Camerei Deputaților, cu amendamentele prezentate în Anexa 1 și, respectiv, Anexa 2.Proiectul de lege, menționăm că a fost aprobat de Senat în ședința din 29 ianuarie a.c., noi am făcut amendamentele pe care le regăsiți în Anexa 1, cu el este de acord și Guvernul, vă propun să adoptăm linia prezentată în Anexa 1, pentru că este în consens cu posibilitățile bugetului de stat pe acest an, cu conținutul negocierilor, cu Fondul Monetar Internațional, privind dimensiunile deficitului bugetar și finanțarea acestuia neinflaționistă.Închei prin a menționa că această lege face parte din categoria legilor... ordinare. A, pentru că are infracțiuni… Pentru că, altfel, având un regim fiscal, regimul fiscal se încadrează în categoria legilor ordinare. Deci face parte din categoria legilor organice, pentru rațiunea că include și infracțiuni care, potrivit legii, sunt pedepsite de prevederile Codului penal.Vă mulțumesc.
ParlaMint-RO_2002-04-11-CD.u5	Mulțumesc, domnule președinte.Dacă dintre dumneavoastră dorește cineva să participe la dezbateri generale? Nu.La titlul proiectului de lege, dacă aveți obiecțiuni? Comisia nu a avut. Nici dumneavoastră. Votat în unanimitate.Titlul capitolului I. Vă rog să vă uitați la amendamentul 1. Dacă aveți obiecțiuni la amendamentul I? Nu aveți. S-a adoptat amendamentul, modificat titlul capitolului 1.La art.1, vă rog să urmăriți, tot la pag.2, în cadrul amendamentului 1, noul conținut al art.1. Dacă aveți obiecțiuni? Nu aveți. Votat în unanimitate.Titlul capitolului II rămâne cum a fost. Dacă aveți obiecțiuni? Nu. Votat în unanimitate.La art.2, vă rog să urmăriți amendamentul 2. Dacă aveți obiecțiuni la amendamentul 2? Nu aveți. Votat în unanimitate. 2.1 va avea alcătuirea rezultată. Prin amendamentul 2, vă rog să observați: am modificat întreg art.2.La art.3, vă rog să urmăriți amendamentul 3. Dacă aveți obiecțiuni? Nu aveți. Admis amendamentul 3, modificat art.3, potrivit celor propuse de comisie.Titlul secțiunii a 2-a rămâne nemodificat. Dacă aveți obiecțiuni? Nu. Votat în unanimitate.Art.4, vă rog să urmăriți amendamentul 4. Dacă aveți obiecțiuni? Nu aveți. Adoptat în unanimitate. Modificat, în mod corespunzător, art.4.La titlul secțiunii a 3-a, dacă aveți obiecțiuni? Nu aveți. Votat în unanimitate.Art.5, urmăriți, vă rog, amendamentul 5, care restrânge foarte mult art.5. Dacă aveți obiecțiuni? Nu. Admis amendamentul 5, modificat art.5.Titlul secțiunii a 4-a, vă rog să urmăriți începutul amendamentului 6. Dacă aveți obiecțiuni? Nu. Votat în unanimitate noul titlu.La art.6, urmăriți restul amendamentului 6.Stimați colegi,Ca să nu existe nici un fel de dubiu, în stânga raportului, aveți textul Senatului, textul pe care l-a votat Senatul, iar amendamentele comisiei se găsesc pe coloana 2, ca de obicei, pentru a vă ușura urmărirea dezbaterii.Deci, la amendamentul 6, dacă aveți obiecțiuni? Nu aveți. Adoptat în unanimitate. Se modifică art.6, în mod corespunzător. Amendamentul 6 este cuprins până la pag.19.Titlul secțiunii a 5-a "Operațiuni impozabile prin opțiuni" rămâne nemodificat.Pentru art.7, urmăriți, vă rog, amendamentul 7 de la pag.20 până la pag.22. Dacă aveți obiecțiuni? Nu. Adoptat în unanimitate amendamentul 7, noul cuprins al art.7.Titlul secțiunii a 6-a. Vă rog să urmăriți că este transformată în secțiunea a III-a "Regimul de impozitare". Dacă aveți obiecțiuni? Nu. Votat în unanimitate.Art.8. Urmăriți amendamentul 8, pag.22 - 23. Dacă aveți obiecțiuni? Nu aveți. Votat în unanimitate. Modificat corespunzător art.8.Titlul capitolului III. Urmăriți amendamentul 9. Va deveni, practic, secțiunea a IV-a, subsecțiunea I-a. Dacă aveți obiecțiuni? Nu. Votat în unanimitate.Art.9. Urmăriți amendamentul 9. Nu aveți obiecțiuni. Votat în unanimitate amendamentul 9, modificat corespunzător art.9.La art.10, vă rog să urmăriți, comisia a introdus subsecțiunea a 2-a "Operațiuni scutite la import". Dacă aveți obiecțiuni? Nu aveți. Votat în unanimitate.Art.10. Urmăriți amendamentul 10 de la pag.30 până la 31. Dacă aveți obiecțiuni? Nu aveți. Votat în unanimitate.La 11, intervine domnul secretar Niță.Numai puțin, domnule Niță, așteptați că e o problemă la art.10. Domnule Niță, numai puțin să aveți răbdare, ca să intervină domnul ministru, la art.10, cu o problemă.
ParlaMint-RO_2002-04-11-CD.u6	La art.10 lit.d), domnule președinte, dacă-mi permiteți, formularea corectă este: "Același regim se aplică pentru serviciile efectuate de prestatori cu sediul sau cu domiciliul în străinătate, pentru care locul prestării se situează în România, potrivit prevederilor art.7 din prezenta lege". Am dori ca, la lit.d) a art.10, să fie...
ParlaMint-RO_2002-04-11-CD.u7	Comisia e de acord?Supun votului dumneavoastră amendamentul 10, cu această mică modificare la lit.d).Cine este pentru? Mulțumesc.Voturi împotrivă?Abțineri?Unanimitate.La art.11, dorește să intervină domnul deputat Niță. Domnul secretar Niță.
ParlaMint-RO_2002-04-11-CD.u8	Domnule președinte,Stimați colegi,La art.11, în capitol, se prevăd scutiri pentru exporturi sau alte operațiuni similare. Eu aș propune, aici, sau nu am văzut eu, nu am citit, deși am citit destul de bine, "exporturile de servicii, precum primirile de turiști străini", după părerea mea, intră în categoria exporturilor de servicii și, în mod firesc, dacă dorim să relansăm turismul românesc, nu văd de ce nu ar fi scutit sau o cotă de t.v.a. redusă.Aș atrage atenția asupra acestei chestiuni, pentru că în majoritatea țărilor din Uniunea Europeană, mai ales la prețurile de cazare, t.v.a.-ul este la jumătate față de tariful standard, dacă nu chiar eliminată, în unele state, precum Norvegia. Haideți să găsim o soluție aici, pentru că, dacă nu reușim acest lucru, vă atrag atenția că, începând din acest an, prețurile produselor turistice românești vor crește cu 19%, ceea ce, în mod firesc, va atrage după sine o scădere a numărului de turiști, și nu o creștere a numărului de turiști. Cred că ar trebui să modificăm art.11 și să introducem și scutirea pentru exporturile de servicii sau diminuarea taxei pe valoarea adăugată.Mulțumesc.
ParlaMint-RO_2002-04-11-CD.u9	Domnule ministru, doriți să răspundeți dumneavoastră?
ParlaMint-RO_2002-04-11-CD.u10	Domnule președinte,Nu putem agrea această propunere, din următoarele motive. Este foarte clar că introducerea cotei unice de 19%, inclusiv la turism, nu va crea o creștere a tarifelor pe această zonă. Și am să vă explic și din ce cauză.Din discuțiile purtate cu agențiile de turism, am hotărât, concomitent cu această abordare a legii, în sensul introducerii acestei cote pentru turismul extern, de 19%, să se elimine, în mod corespunzător, fondul special de 3% pe care îl plăteau agențiile de turism. Dintr-un calcul pe care l-am făcut în această zonă, a rezultat foarte clar că această măsură este o măsură compensatorie, agențiile de turism agreează acest lucru. Aplicând cota de 19%, ea este o măsură care nu mai creează distorsiune, nu mai creează discriminare în plata taxei pe valoarea adăugată, pentru acest tip de servicii.De aceea, domnule președinte și stimați parlamentari, vă propun ca să respingem acest amendament făcut de domnul deputat.Mulțumesc.
ParlaMint-RO_2002-04-11-CD.u11	Stimați colegi,De altminteri, nu a fost un amendament care să se fi discutat de comisie și, în consecință, eu vă întreb pe dumneavoastră dacă aveți obiecțiuni la amendamentul 11. Nu aveți. În consecință, adoptat amendamentul, în unanimitate și modificat... A, 1 vot împotrivă, scuzați.Cu 1 vot împotrivă, art.11, adică amendamentul 11 a fost adoptat, iar art.11 va fi modificat corespunzător.Titlul secțiunii a 4-a. Urmăriți începutul amendamentului 12. Nu aveți obiecțiuni. Adoptat în unanimitate titlul secțiunii a 4-a.Art.12. Vă rog să urmăriți...Domnul deputat Marin Cristea. Și domnul Damian Brudașca, vreți să interveniți?
ParlaMint-RO_2002-04-11-CD.u12	Nu.
ParlaMint-RO_2002-04-11-CD.u13	Nu.Poftiți, domnule Cristea.
ParlaMint-RO_2002-04-11-CD.u14	Este vorba de amendamentul de la art.11 alin.4. Amendamentul de la art.11 alin.4 al comisiei este formulat astfel și este vorba de propunerea, de altfel, de eliminare a scutirii de t.v.a. pentru construcția de locuințe, reabilitare, consolidare, dezvoltare.Formularea comisiei este următoarea, a alin.4 art.11: "Pentru lucrările de construcție de locuințe, extindere, consolidare și reabilitare a locuințelor existente, nefinalizate la data intrării în vigoare a prezentei legi, restituirea taxei pe valoarea adăugată aferentă perioadei în care au beneficiat de aplicarea cotei zero, conform prevederilor art.17 B, lit.n) din Ordonanța de urgență a Guvernului nr.17/2000 privind t.v.a., cu modificările ulterioare, se realizează conform procedurii stabilite prin Ordin al Ministrului Finanțelor Publice".Eu nu am să comentez oportunitatea sau necesitatea eliminării scutirii de t.v.a. la construcția de locuințe sau de eliminare a cotei zero la construcția de locuințe. Eu am să vă propun să adoptăm o modificare la această formulare, care să permită, celor care au beneficiat de Ordonanța nr.17 privind cota zero de t.v.a. pentru construcția de locuințe, consolidare și reabilitare, să se poată pregăti ca atare.Construcția de locuințe, ca orice altă construcție și ca orice proces investițional, este de lungă durată, este cu inerție mare. Nu poți, printr-o comandă de azi pe mâine, să schimbi o pregătire făcută cu ani, și tehnică, și materială și financiară. De aceea, eu vă propun următoarea formulare: "Pentru lucrările de construcție de locuințe, extindere, consolidare și reabilitare a locuințelor existente, nefinalizate la data intrării în vigoare a prezentei legi, se aplică cota zero a taxei pe valoarea adăugată, până la 31 decembrie 2002, conform prevederilor art.17 B, lit.n) din Ordonanța de urgență a Guvernului nr.17/2000, cu modificările ulterioare și ale Ordinului Ministrului Finanțelor nr.1026/12 iulie 2000.Este o variantă în care eu v-o propun, până la finele anului 2002, dar ea poate fi și până la 30 septembrie anul 2002. Nu putem, printr-o comandă, să spunem stânga - împrejur, de mâine, într-un proces investițional.De aceea, domnule președinte, domnule ministru, vă rog să reflectați puțin asupra prelungirii acestui termen de pregătire, până la eliminarea totală a cotei zero pe t.v.a. pentru construcția de locuințe.Vă mulțumesc.
ParlaMint-RO_2002-04-11-CD.u15	Domnule ministru, răspundeți dumneavoastră sau comisia?Poftiți.
ParlaMint-RO_2002-04-11-CD.u16	Mulțumesc, domnule președinte.Punctul de vedere al Guvernului, legat de acest amendament al domnului deputat Cristea, este de a fi respins. Care sunt argumentele? Aș vrea să specific, de la bun început, că introducerea acestei cote de t.v.a. pentru construcțiile de locuințe, pentru un anumit tip de construcții de locuințe, a fost compensată cu o subvenție de 20% din bugetul de stat, pentru prima casă, executată pe credit ipotecar de către orice persoană din România.Ca să fim mai clari, tot ce este până la 1 iunie și sunt construcții de locuințe, beneficiază de această cotă zero, tuturor lucrărilor de la 1 iunie încolo, li se vor aplica cota de 19%, dar, dacă sunt făcute în baza unui credit ipotecar, beneficiază, pentru bucata de valoare respectivă, de acea subvenție de 20%. Nu credem că acest amendament, în cadrul art.11, alin.4, poate să ducă la o îmbunătățire a situației, ci noi considerăm că, prin aplicarea acestei cote, de la data intrării în vigoare a legii, creează o nediscriminare vizavi de modul de colectare și, în același timp, creează această compensare care va fi suportată din bugetul de stat, într-un mod transparent. Mai mult, prin această motivație, Guvernul dorește să pună în aplicare acest instrument foarte important, care se cheamă creditul ipotecar, să încurajeze populația de a-și construi case în acest sistem.De aceea, domnule președinte, considerăm că amendamentul propus de domnul deputat nu poate să fie acceptat, din punctul nostru de vedere.Vă mulțumesc.
ParlaMint-RO_2002-04-11-CD.u17	Domnul Damian Brudașca.
ParlaMint-RO_2002-04-11-CD.u18	Domnule președinte,Domnilor miniștri,Eu apreciez sincer eforturile pe care le faceți de a cârpi un buget care devine din ce în ce mai sărac și de a căuta să scoatem bani și din piatră seacă, pentru că, dacă ar fi să traducem direct, cam aceasta este ideea: să scoatem bani și din piatra pe care o folosim pentru construcții de case. Numai că eu știu că, din programul actualului Guvern, rezultă o chestiune foarte clară, ideea foarte lăudabilă de reducere a cotelor de t.v.a. la produsele de bază. Ori eu consider că și o casă este un element de bază pentru orice familie din România. În condițiile în care dumneavoastră puneți și acest bir de 19%, în situația în care, în România, sunt atât de puține, în ultima vreme, șansele de a se realiza construcții de case la nivelul cerințelor, nu știu ce se va întâmpla.Argumentul pe care vi l-am ascultat, cu toată prețuirea și respectul pe care vi le port, este, după părerea mea, de abordat această chestiune, în condițiile în care casele sunt construite prin ANL, dar știți foarte bine că, în România, foarte mulți își construiesc case în regii proprii și prin societăți de construcții. Ce se întâmplă în asemenea situații?Eu am impresia că suntem, ca să termin, ieftini la tărâțe și scumpi la altele. Aș vrea să atrag atenția că, de fapt, prin această atitudine de includere și impunere a t.v.a.-ului, nu creăm decât alte dificultăți actualului Guvern, în alte zone, pentru că vom crea presiune socială mai mare și vom determina bugetul Guvernului să fie folosit pentru a satisface acea asistență socială de care tot vorbim și care devine din ce în ce mai periclitată. Nu știu dacă este cazul ca și la construcții să se includă această cotă de t.v.a., nu sunt în specialitate, dar eu cred că, așa cum spunea cândva un mare politician, legile se judecă și din punct de vedere al logicii, dar și din punct de vedere al aspectelor sufletești.
ParlaMint-RO_2002-04-11-CD.u19	Stimate coleg, nu ați depus un amendament în acest sens, care este o propunere de fond, la comisie și, în consecință, nu îl pot supune dezbaterii.În schimb, amendamentul domnului deputat Cristea, care a fost depus, îl supun votului dumneavoastră.Cine este pentru amendamentul domnului Cristea? S-a auzit răspunsul ministerului.Stimați colegi, stați că nu am ascultat și punctul de vedere al comisiei. Poftiți, domnule deputat.
ParlaMint-RO_2002-04-11-CD.u20	Domnule președinte,Stimați colegi,Consider că punctul de vedere al Guvernului este absolut corect dat fiind faptul că atunci când se acordă acest credit ipotecar până la 20%, deci t.v.a. de 19% este acoperit. Prin acest sistem de t.v.a. de 19% avem și un control asupra veniturilor care se realizeză, nemaiexistând fenomene de evaziune fiscală, nemaiexistând posibilitatea ca, constructorii să emită facturi fără acoperire, pentru că se încarcă foarte mult devizele în construcții și știm foarte bine cum se procedează în realitate.Deci, faptul că se acordă acest credit ipotecar, este o subvenție a statului de 20%, acoperă t.v.a.-ul de 19%. Așa cum a hotărât și Comisia pentru buget, finanțe și bănci, care este comisia de specialitate, vă rog să dați votul pentru susținerea t.v.a.-ului de 19%.
ParlaMint-RO_2002-04-11-CD.u21	Domnul Florin Georgescu.
ParlaMint-RO_2002-04-11-CD.u22	Sigur că, în mod rațional, din punct de vedere al asigurării activității economice, domnul deputat Marin Cristea are dreptate în ceea ce propune și mai sunt și alți colegi deputați care susțin această variantă a stimulării activității de construcții, care sprijină prin propagarea în orizontală dezvoltarea și creșterea industriei românești, dar, pe de altă parte, dacă nu ai resursele cu care să susții o asemenea creștere într-un ritm pe care ți-l dorești mai rapid, a industriei, în general, a construcțiilor, în special, ajungi să depășești ținta propusă la parametrul inflație.Deci, dacă supraîncălzim construcțiile, nu facem mai multe construcții, pentru că nu vom face altceva, neavând resurse financiare programate prin cadrul macroeconomic stabilit cu finanțatorii internaționali care sunt reprezentați de F.M.I., Banca Mondială, Uniunea Europeană, nu facem altceva decât să alimentăm inflația, atunci cresc dobânzile, se scumpesc resursele și scad construcțiile imediat, se întoarce măsura ca un bumerang împotriva acestui proces, altfel apreciabil și logic din punct de vedere economic. așa încât, așa cum a explicat domnul ministru, pentru credit ipotecar, și domnul deputat Bleotu, există o compensare bănească prin efectul primelor care se acordă la construcția de locuințe, subvenționarea dobânzii, pentru stimularea în general a construcției de locuințe care nu intră în acest sistem al creditului ipotecar, sigur, intervine o anumită constrângere, dar constrângerea este dată de resursele de care dispune țara. Dăm aici 19%, adică eliminăm cota de 19% la construcții și trebuie să tăiem de la pensii sau de la sănătate sau de la armată sau de la învățământ sau de la justiție. Or, bugetul tot noi l-am aprobat pe alocațiile stabilite de noi în raporturile pe care le conține bugetul de stat, în forma adoptată, așa încât nu puteam să depășim acești parametri pentru că intrăm în derapaje macroeconomice cu implicații politice și diplomatice nedorite de nimeni.Deci și comisia sprijină poziția Guvernului, așa cum rezultă din raportul pe care dumneavoastră îl aveți spre studiu și examinare. Vă mulțumesc.
ParlaMint-RO_2002-04-11-CD.u23	Nu uitați că suntem în procedură de urgență totuși. Poftiți, domnule deputat.
ParlaMint-RO_2002-04-11-CD.u24	Mai ales că amendamentele, repet, logice, trebuie să le discutăm, au sosit la comisie după elaborarea raportului, suntem în procedură de urgență, deci, din punct de vedere regulamentar, nu putem să le acceptăm, dar dacă ar fi existat resurse financiare, cu voința noastră a celor foarte mulți prezenți în sală, am fi putut trece și peste această restricție de ordin regulamentar, însă nu ne permite constrângerea cadrului macroeconomic stabilit împreună cu creditorii noștri internaționali. Mulțumesc.
ParlaMint-RO_2002-04-11-CD.u25	Poftiți, domnule Cristea, pentru o ultimă intervenție.
ParlaMint-RO_2002-04-11-CD.u26	Domnule președinte,Stimați colegi,Eu cred că nu am fost foarte bine înțeles și mă repet, dar ca să intrăm în regulă, legat de această, să zic, intrare în regulament sau în afara regulamentulului, în intervențiile mele, niciodată nu mă veți vedea pe mine că voi intra sau voi interveni în afara regulilor de joc. Aceasta este educația mea.Amendamentul despre care vorbesc este depus înainte de a discuta sau de a începe analizele în Comisia de buget, finanțe în prima variantă.
ParlaMint-RO_2002-04-11-CD.u27	Domnule deputat, v-am dat cuvântul ca să vă exprimați pe fond. Faptul că v-am dat cuvântul înseamnă că am trecut peste acest...
ParlaMint-RO_2002-04-11-CD.u28	Să nu fiu încriminat.
ParlaMint-RO_2002-04-11-CD.u29	Bine.
ParlaMint-RO_2002-04-11-CD.u30	Eu nu sunt indisciplinat și niciodată nu îmi voi permite în fața nimănui un act de indisciplină. Deci, eu l-am depus în termen și aceasta este a doua, a treia formă.Este vorba de următorul fapt. Eu nu am spus că incriminez sau mă opun eliminării cotei zero sau eliminării scutirii taxei pe valoarea adăugată la construcția de locuințe. Am spus că nu o comentez. Singurul lucru pe care l-am cerut este ca această eliminare a cotei zero pentru construcția de locuințe să nu se facă ca și la un ordin "stânga împrejur!" și dați un timp de respiro de 2-3 luni de zile. Despre aceasta este vorba și nu să mi se facă alte teorii economice, pentru că știu să le fac și eu. Nu le fac pe acestea. Vă mulțumesc.Deci, dați un respiro de 3 luni, până la 30 septembrie. Aceasta este propunerea mea.
ParlaMint-RO_2002-04-11-CD.u31	Stimați colegi,Vă rog nu mai discutați pe procedură. Eu supun totuși votului dumneavoastră, ați ascultat explicațiile și ale ministerului și ale comisiei. Supun votului dumneavoastră amendamentul depus de domnul deputat Cristea la art.11, alin.4.Cine este pentru?O voce din sală:Marea majoritate!
ParlaMint-RO_2002-04-11-CD.u32	Stimați colegi, votăm, sau... ne jucăm de-a apreciatul.O voce din sală:Dar numărați o dată!
ParlaMint-RO_2002-04-11-CD.u33	Asta face secretarul, numără.28 voturi pentru.Împotrivă?Sunt unii colegi care nu au votat. Vă rog să vă exprimați votul.Deci, voturi împotrivă?Încă o dată vă întreb cine este pentru amendamentul domnului Cristea?Stimați colegi, vreau să vă spun un lucru, așa pentru amuzamentul dumneavoastră. Dacă noi ajungem la mediere cu această lege, nu poate să intre în vigoare de la 1 mai pentru un...Domnule președinte, domnule președinte Florin Georgescu, vă rog frumos luați și dumneavoastră loc și permiteți-ne să numărăm voturile exact, nu vă mai tot plimbați în sală dintr-un loc în altul.Cine este pentru amendamentul domnului Cristea?O voce din sală:Iarăși?!
ParlaMint-RO_2002-04-11-CD.u34	Iarăși, pentru că tot timpul perturbați numărătoarea, vociferând, schimbându-vă locurile ș.a.m.d.39 voturi pentru.Împotrivă? 43 împotrivă.Abțineri dacă sunt?Cu 43 împotrivă, o abținere, 39 împotrivă, s-a respins amendamentul. Poftiți, vă rog.
ParlaMint-RO_2002-04-11-CD.u35	Domnule președinte,Este inadmisibil ce faceți dumneavoastră de acolo în momentul în care nu vă convine votul din sală. Vă rugăm foarte mult nu sunteți pus acolo să orientați o rezoluție sau alta, ci sunteți pus să consemnați voința celor care sunt prezenți la un moment dat în Camera Deputaților. Vă rugăm foarte mult, mai bine închideți ședința când nu vă convine rezultatul votului decât să faceți asemenea lucruri care n-au de a face nici cu democrația, nici cu regulamentul, nici cu ce avem noi de făcut aici.Este inadmisibil ce se întâmplă de la un timp încoace, nu mai facem voturi finale că nu aveți destule voturi. Struniți-vă colegii de partid să vină atunci când trebuie și când aveți interes decât să faceți asemenea manevre.
ParlaMint-RO_2002-04-11-CD.u36	Stimată colegă, vă mulțumesc pentru lecțiile acestea, însă nu mi le însușesc. Dacă dumneavoastră ați fi văzut cum oscilează voturile, atunci mi-ați fi dat dreptate. Vă rog, vă rog să profitați și dumneavoastră, domnule Chiliman, de această inadvertență de numărătoare. Poftiți.
ParlaMint-RO_2002-04-11-CD.u37	Mulțumesc, domnule președinte.Sigur, acum în sală suntem vreo 70-80 de colegi, nu are importanță cifra, am numărat voturile în timp ce le numărau și secretarii, au fost într-adevăr 29, au fost vreo 25, poate 26. Eu am numărat 26 pentru că erau câteva voturi care erau așa, cu mâna mai mică sus, dar problema este cu totul alta.Domnule președinte, sau numărăm ca lumea sau nu mai numărăm deloc. Regulamentul este clar: nu puteți să adăugați la cei care au ridicat mâna, să-i adăugați pe cei care nu au votat nici pentru, nici contra, nici nu s-au abținut. Aceștia rămân în cvorum, că așa scrie regulamentul și constatăm dacă din cvorumul total de deputați existenți în sală s-a făcut o majoritate, or, după părerea mea, care am mai condus câteva ședințe pe aici, prin Cameră, în mandatul precedent, nu există la ora actuală o majoritate care să fi determinat un vot pentru acest articol. Părerea mea este că, la ora actuală, ambele voturi și cifra pentru și cifra împotrivă sunt sub jumătate plus unu din cei aflați în momentul de față în sală. Ca atare, ce ați numărat dumneavoastră sau ce ați constatat dumneavoastră, aceasta nu înseamnă că s-a adoptat articolul respectiv. Eu vă rog să aplicați regulamentul corect. Dacă nu se poate ajunge la un rezultat mulțumitor pentru putere, pentru Guvern, în momentul de față, există și alte soluții procedurale pe care le puteți aplica fără să dați rezultate, să anunțați rezultate ale votului care diferă de cele care sunt în mod real numărate și de alții. Vă mulțumesc.
ParlaMint-RO_2002-04-11-CD.u38	Și eu vă mulțumesc și vă doresc să ajungeți și dumneavoastră să vi se conteste buna-credință cu rea-credință, pentru că voturile împotrivă, vreau să vă spun că au fost numărate chiar de domnul deputat Niță care era pentru amendament.La titlul subsecțiunii a 4-a dacă aveți obiecțiuni? Nu aveți. Votat în unanimitate.Amendamentul 12 cu privire la art.12 dacă sunt obiecții? Nu sunt obiecțiuni. Votat în unanimitate.La titlul cap.II dacă aveți obiecțiuni, la pag.36? Nu aveți. Votat în unanimitate.Titlul la conținutul art.13, amendamentul 13. Nu aveți obiecțiuni. Votat în unanimitate.Titlul cap.III dacă aveți obiecțiuni? Nu aveți. Votat în unanimitate.Art.14, amendamentul 14. Nu aveți obiecțiuni. Votat în unanimitate.Art.16 dacă aveți obiecțiuni? Amendamentul 16. Nu aveți obiecțiuni.Vă rog să mă scuzați! Am trecut peste art.15.La art.15 dacă aveți obiecțiuni? Da, are o intervenție domnul ministru Tănăsescu.
ParlaMint-RO_2002-04-11-CD.u39	Domnule președinte,Am dori ca la art.15 să se introducă lit.j) cu următorul cuprins: "termenele de plată a ratelor prevăzute în contracte pentru operațiuni de leasing". Deci, am dori ca să se introducă la art.15 această nouă literă cu cuprinsul pe care vi l-am spus, să fie avute în vedere și operațiunile de leasing. Mulțumesc.
ParlaMint-RO_2002-04-11-CD.u40	Comisia îmi confirmă că este vorba de o eroare. Cu aceste precizări ale domnului ministru Tănăsescu supun votului dumneavoastră amendamentul 15 cu privire la art.15.Cine este pentru? Mulțumesc.Dacă sunt voturi împotrivă? 9 voturi, deci insuficient. Cu marea majoritate a fost adoptat art.15.La art.16 urmăriți amendamentul 16. Dacă aveți obiecțiuni? Nu aveți. Votat în unanimitate.La art.17 dacă aveți obiecțiuni pentru amendamentul 17? Nu aveți. Adoptat în unanimitate amendamentul, modificat art.17.Titlul cap.VI, urmăriți-l la pag.44 care va deveni cap.IV în concepția comisiei. Nu aveți obiecțiuni. Votat în unanimitate.La art.18 vă rog să urmăriți amendamentul 18. Dacă aveți obiecțiuni? Nu aveți obiecțiuni. Votat în unanimitate.Titlul secțiunii a 2-a. Urmăriți pag.46. Nu aveți obiecțiuni. Votat în unanimitate.Art.19, urmăriți amendamentul 19. Dacă aveți obiecțiuni? Nu aveți. Votat în unanimitate.Titlul cap.V. Nu aveți obiecțiuni. Votat în unanimitate.Art.20, urmăriți amendamentul 20. Nu aveți obiecțiuni. Adoptat amendamentul, modificat art.20.Art.21, urmăriți amendamentul 21. Adoptat în unanimitate amendamentul 21, se modifică în mod corespunzător art.21.Titlul cap.VI, urmăriți-l la pag.48. Nu aveți obiecțiuni. Votat în unanimitate.Art.22, urmăriți amendamentul 22. Adoptat în unanimitate amendamentul 22 și noua alcătuire a art.22.Art.23, urmăriți amendamentul 23. Adoptat în unanimitate, modificat corespunzător art.23.Amendamentul 24. Nu aveți obiecțiuni. Admis, modificat art.24.Amendamentul 25. Admis în unanimitate, modificat art.25.Amendamentul 26. Nu aveți obiecțiuni. Adoptat în unanimitate, modificat în mod corespunzător art.26.Amendamentul 27. Adoptat în unanimitate, modificat art.27.Amendamentul 28. Adoptat în unanimitate, modificat art.28.Titlul cap.VII. Nu sunt obiecțiuni. Votat în unanimitate titlul.Amendamentul 29. Adoptat în unanimitate, modificat art.29.Titlul cap.VIII. Adoptat în unanimitate.Amendamentul 30. Adoptat în unanimitate, modificat corespunzător art.30.Amendamentul 31. Votat în unanimitate. Modificat corespunzător art.31.Amendamentul 32. Adoptat în unanimitate, modificat art.32.Amendamentul 33, adoptat în unanimitate, modificat art.33.Amendamentul 34. Votat în unanimitate, modificat corespunzător art.34.Amendamentul 35, adoptat în unanimitate, modificat art.35.Amendamentul 36, adoptat în unanimitate, modificat art.36.Amendamentul 37, adoptat în unanimitate, modificat corespunzător art.37.Amendamentul 38, adoptat în unanimitate, se modifică corespunzător art.38.Amendamentul 39, adoptat în unanimitate, se modifică art.39.Amendamentul 40. Domnul ministru Tănăsescu.
ParlaMint-RO_2002-04-11-CD.u41	Mulțumesc, domnule președinte. Am dori ca la amendamentul 40, termenul de 1 mai să fie înlocuit cu termenul de 1 iunie de intrare în valabilitate a acestei legi. Mulțumesc.
ParlaMint-RO_2002-04-11-CD.u42	Dacă aveți obiecțiuni la corectura pe care a făcut-o domnul ministru? Nu aveți. Deci, amendamentul 40 s-a admis cu acea corectură de dată propusă de domnul ministru Tănăsescu. În consecință, art.40 va avea alcătuirea rezultată din votarea amendamentului.Domnule președinte Florin Georgescu, stați să explicați cu ce sunteți de acord.Art.41, 42, 43, 44 și 45 au fost preluate în textul articolelor anterioare și în consecință, trebuie să propuneți eliminarea lor.Deci, legea se încheie la art.40 pe care l-am votat.
ParlaMint-RO_2002-04-11-CD.u43	Domnule președinte,Stimați colegi,Noi, comisia, ceea ce am propus examinării dumneavoastră este coloana din mijloc a raportului. Forma Senatului este coloana I din stânga raportului. Aceste articole 41, 42 și următoarele până la final au fost preluate în conținutul articolelor anterioare, cuprinse în coloana din mijloc a raportului. Deci, ele nu mai sunt necesare, sunt redundante în acest moment față de conținutul aprobat deja până acum de noi, respectiv coloana din mijloc a raportului pe care-l examinăm. Mulțumesc.
ParlaMint-RO_2002-04-11-CD.u44	Raportul pe care-l aveți dumneavoastră de la 41 până la 42, ați reținut, comisia propune eliminarea. Vă întreb pe rând.La art.41 dacă aveți obiecțiuni? Nu aveți. Admis amendamentul, eliminat textul.La art.42 nu aveți obiecțiuni, eliminat textul.La art.43 nu aveți obiecțiuni, eliminat textul.La art.44 nu aveți obiecțiuni, eliminat textul.La art.45 nu aveți obiecțiuni, eliminat textul.Mai rămâne anexa 1, vă rog să urmăriți amendamentul 46. Nu aveți obiecțiuni la amendamentul 46, admis cuprinsul anexei 1 din coloana 2.Domnule ministru, vă rog să constatați că am parcurs textele proiectelor de lege.
ParlaMint-RO_2002-04-11-CD.u45	Cu permisiunea dumneavoastră domnule președinte, îmi cer scuze, la art.9 alin.2, trebuie să introducem la lit.a) și "planul național" care a fost aprobat prin Ordonanța 8 din 1997, respectiv Legea 95/98 pentru acuratețea textului și pentru ca textul respectiv să aibă absolut toate actele normative care relementează sectorul respectiv, respectiv cercetarea științifică.Deci, cu permisiunea dumneavoastră, la art.9 alin.2 să introducem și "planul național". Mulțumesc.
ParlaMint-RO_2002-04-11-CD.u46	Poftiți.Domnul ministru Palade, am înțeles că dorește să intervină la această propunere.
ParlaMint-RO_2002-04-11-CD.u47	Domnule președinte,Stimați colegi,Procedură de urgență, urgență, dar s-a scăpat ceva important.La acest articol s-a scăpat tocmai Planul național de cercetare, dezvoltare și inovare, pe baza căruia funcționăm în prezent. Deci s-ar fi scăpat o activitate curentă. Și aici ar trebui completat neapărat.
ParlaMint-RO_2002-04-11-CD.u48	La ce literă de la alin.2?
ParlaMint-RO_2002-04-11-CD.u49	La lit.a).
ParlaMint-RO_2002-04-11-CD.u50	La lit.a).Stimați colegi,Vă rog să urmăriți raportul la pag.26, amendamentul nr.2: la alin.2 al art.9, lit.a) se completează cu "Planul național…".Cine este pentru? Vă mulțumesc.Voturi împotrivă?Abțineri?Cu unanimitatea celor prezenți.Întrucât prezența în sală nu este pentru cvorum, rog pe domnul secretar Niță să facă apelul nominal.
ParlaMint-RO_2002-04-11-CD.u51	Voi relua apelul cu citirea absenților. V-aș ruga să fiți atenți. - Afrăsinei Viorica - absentă - Albu Gheorghe - absent - Ana Gheorghe - absent - Andrei Ioan - absent - Andronescu Ecaterina - absentă - Antal Istvan - absent - Anton Marin - prezent - Antonescu George Crin Laurențiu - absent - Antonescu Niculae Napoleon - absent - Apostolescu Maria - absentă - Ariton Gheorghe - absent - Armaș Iosif - absent - Asztalos Ferenc - prezent - Baban Ștefan - prezent - Babiuc Victor - absent - Baciu Mihai - absent - Baltă Mihai - prezent - Barbu Gheorghe - absent - Bartoș Daniela - absentă - Bădoiu Cornel - absent - Bălășoiu Amalia - prezentă - Băncescu Ioan - absent - Becsek-Garda Dezideriu Coloman - absent - Berceanu Radu Mircea - absent - Birtalan Ákos - absent - Bivolaru Ioan - absent - Boagiu Anca Daniela - absentă - Boc Emil - absent - Bogea Angela - absentă - Boiangiu Cornel - prezent - Bolcaș Augustin Lucian - absent - Böndi Gyöngyike - prezentă - Borbely Laszlo - prezent - Bozgă Ion - prezent - Bran Vasile - absent - Brînzan Ovidiu - absent - Bucur Constantin - absent - Bucur Mircea - absent - Buruiană Aprodu Daniela - absentă - Buzea Cristian Valeriu - absent - Calcan Valentin Gigel - absent - Canacheu Costică - absent - Cazan Gheorghe Romeo-Leonard - absent - Cășunean-Vlad Adrian - absent - Cerchez Metin - absent - Chiriță Dumitru - absent - Ciontu Corneliu - prezent - Ciupercă Vasile - absent - Cliveti Minodora - absentă - Crăciun Dorel Petru - prezent - Cristea Marin - prezent - Dan Matei-Agathon - prezent - Dinu Gheorghe - absent - Dobre Traian - absent - Dobre Victor Paul - absent - Dolănescu Ion - absent - Dorian Dorel - absent - Dragomir Dumitru - absent - Dragoș Liviu Iuliu - prezent - Dragu George - absent - Drăgănescu Ovidiu-Virgil - absent - Drețcanu Doina-Micșunica - absentă - Dumitriu Carmen - absentă - Duțu Constantin - absent - Duțu Gheorghe - absent - Enescu Nicolae - prezent - Eserghep Gelil - absent - Firczak Gheorghe - absent - Florea Ana - absentă - Florescu Ion - absent - Frunzăverde Sorin - absent - Gaspar Acsinte - absent - Georgescu Filip - absent - Gheorghe Valeriu - prezent - Gheorghiof Titu Nicolae - absent - Gingăraș Georgiu - absent - Giuglea Ștefan - absent - Godja Petru - absent - Grădinaru Nicolae - absent - Gubandru Aurel - prezent - Gvozdenovici Slavomir - absent - Hașotti Puiu - absent - Hogea Vlad Gabriel - absent - Hrebenciuc Viorel - absent - Ifrim Mircea - prezent - Ignat Miron - absent - Ionel Adrian - absent - Ionescu Anton - absent - Ionescu Costel Marian - absent - Ionescu Dan - absent - Ionescu Daniel - absent - Ionescu Mihaela - absentă - Ionescu Răzvan - absent - Ionescu Smaranda - absentă - Iordache Florin - absent - Iriza Marius - absent - Iriza Scarlat - absent - Jipa Florina Ruxandra - absentă - Kelemen Atilla Bela Ladislau - absent - Kovács Csaba-Tiberiu - absent - Kovács Zoltan - absent - Lari Iorga Leonida - absentă - Lepădatu Lucia Cornelia - absentă - Lepșa Victor Sorin - absent - Loghin Irina - absentă - Luchian Ion - absent - Magheru Paul - absent - Man Mircea - absent - Marcu Gheorghe - absent - Mardari Ludovic - absent - Marin Gheorghe - absent - Márton Árpád Francisc - prezent - Mera Alexandru Liviu - absent - Meșca Sever - prezent - Miclea Ioan - absent - Micula Cătălin - absent - Mihăilescu Petru Șerban - absent - Mirciov Petru - absent - Mitrea Manuela - absentă - Mitrea Miron Tudor - absent - Mînzînă Ion - absent - Mocioalcă Ion - absent - Mocioi Ion - prezent - Mogoș Ion - absent - Moisoiu Adrian - prezent - Moiș Văsălie - absent - Moraru Constantin Florentin - absent - Muscă Monica Octavia - absentă - Mușetescu Tiberiu-Ovidiu - absent - Nădejde Vlad-George - absent - Năstase Adrian - absent - Neacșu Ilie - prezent - Neagu Victor - prezent - Neamțu Tiberiu Paul - absent - Nechifor Cristian - prezent - Negoiță Liviu Gheorghe - absent - Nica Dan - absent - Nicolaescu Gheorghe-Eugen - prezent - Niculescu-Duvăz Bogdan Nicolae - absent - Nistor Vasile - absent - Oltean Ioan - absent - Onisei Ioan - absent - Pambuccian Varujan - absent - Pașcu Ioan Mircea - absent - Patriciu Dinu - absent - Pășcuț Ștefan - absent - Păun Nicolae - absent - Petrescu Ovidiu Cameliu - absent - Pleșa Eugen Lucian - absent - Podgoreanu Radu - absent - Pop Napoleon - absent - Popa Cornel - absent - Popescu Ioan Dan - absent - Popescu-Tăriceanu Călin Constantin Anton - absent - Priboi Ristea - absent - Pușcaș Vasile - absent - Puwak Hildegard-Carola - absentă - Radan Mihai - prezent - Ráduly Róbert Kálmán - absent - Rădoi Ion - absent - Rădulescu Grigore Emil - absent - Rușanu Dan Radu - absent - Sadici Octavian - absent - Sali Negiat - absent - Sandu Alecu - absent - Sandu Ion Florentin - prezent - Sassu Alexandru - absent - Saulea Dănuț - prezent - Savu Vasile Ioan - absent - Săpunaru Nini - absent - Sârbu Marian - absent - Sonea Ioan - absent - Spiridon Nicu - absent - Stan Ioan - absent - Stan Ion - absent - Stanciu Anghel - prezent - Stănișoară Mihai - absent - Stoica Valeriu - absent - Szilágyi Zsolt - absent - Ștefănescu Codrin - absent - Ștefănoiu Luca - absent - Tamás Sándor - absent - Tărâță Culiță - absent - Teculescu Constantin - absent - Toader Mircea Nicu - absent - Toró Tiberiu - absent - Tunaru Raj-Alexandru - absent - Țibulcă Alexandru - absent - Țocu Iulian Costel - absent - Vasilescu Nicolae - absent - Vasilescu Lia Olguța - prezentă - Verbina Dan - absent - Videanu Adriean - absent - Voicu Mădălin - absent - Zgonea Valeriu Ștefan - absentMulțumesc.(Domnii deputați care au intrat în sală după terminarea apelului și-au înregistrat prezența la secretarul de ședință.)
ParlaMint-RO_2002-04-11-CD.u52	Stimați colegi,Vă rog să nu părăsiți sala până când nu vedem câți suntem și, oricum, vă anunț că la 12 fără un sfert vine ministrul de interne al Germaniei.Stimați colegi,Nici cu apelul nominal n-am putut aduna cvorumul legal. În consecință, amânăm votul pentru luni sau marți, când va stabili Comitetul ordinii de zi.Stimați colegi, până la ora 12, când vine ministrul de interne al Germaniei, vă propun să parcurgem legile înscrise pe ordinea de zi, și începem cu Proiectul de Lege privind înființarea Universității "Hyperion" din București.De la Ministerul Învățământului cine e? Poftiți!Stimați colegi, încă o dată, vă rog insistent să rămâneți în sală până când vom audia alocuțiunea ministrului de interne din Germania.Poftiți, doamna ministru!
ParlaMint-RO_2002-04-11-CD.u53	Domnule președinte,Doamnelor și domnilor deputați,Din partea Ministerului Educației Naționale, sunt directorul general al Direcției juridice, audit și control, și noi susținem propunerea formulată de Comisia de învățământ pentru Proiectul de Lege pentru înființarea Universității Româno-Americană.Mulțumesc. [3]
ParlaMint-RO_2002-04-11-CD.u54	Mulțumesc.Domnul președinte Stanciu. V-aș ruga să nu interveniți cu viteza "înșetișor"!
ParlaMint-RO_2002-04-11-CD.u55	Domnule președinte,Am venit și bolnav ca să susțin aceste legi.Comisia de învățământ a luat în dezbatere Proiectul de Lege privind înființarea Universității Hyperion din București, trimis comisiei prin adresa 247 din 5 iunie 2000.La întocmirea raportului, comisia a avut în vedere și avizele primite de la următoarele comisii: Comisia pentru buget, finanțe și bănci, Comisia juridică, de disciplină și imunități.De asemenea, comisia a avut în vedere și avizul Consiliului Legislativ.După examinarea proiectului de lege, comisia a dat vot favorabil raportului și vă adresează rugămintea de a susține, prin votul dumneavoastră, în plen.Vă mulțumesc.
ParlaMint-RO_2002-04-11-CD.u56	Dacă dorește cineva dintre dumneavoastră să intervină la dezbateri. Nu.La titlul legii dacă aveți obiecțiuni. Comisia nu a avut. Nu aveți. Votat în unanimitate.La art.1 vă rog să urmăriți amendamentul 2. Dacă aveți obiecțiuni. Nu aveți. Votat amendamentul 2 și se modifică art.1 în mod corespunzător.La art.2, dacă aveți obiecțiuni. Nu aveți. Votat în unanimitate art.2 în formularea inițială.Art.3, urmăriți vă rog amendamentul 4. Dacă aveți obiecțiuni. Nu aveți. Adoptat amendamentul 4 și se modifică în mod corespunzător art.3.Art.4. Comisia, prin amendamentul 5, propune eliminarea. Dacă aveți obiecțiuni la amendamentul 5. Nu aveți. Adoptat amendamentul, eliminat textul.După art.3, prin amendamentul 6, comisia propune un nou articol 4. Dacă aveți obiecțiuni la amendamentul 6. Nu aveți. Adoptat în unanimitate. Se introduce art.4 în formularea comisiei.La amendamentul 7, vă rog să urmăriți noul art.5 pe care-l propune comisia. Dacă aveți obiecțiuni la amendamentul 7. Nu aveți. Adoptat în unanimitate. Se modifică în mod corespunzător art.5.După art.5, vă rog să urmăriți tot amendamentul 7, art.6. Dacă aveți obiecțiuni la noul art.6 pe care-l propune comisia. Nu aveți. Adoptat în unanimitate.Pentru fostul art.5 alin.3, comisia propune abrogarea. Dacă aveți obiecțiuni. Nu aveți. Se abrogă fostul art.5 alin.3.După art.6, în formularea comisiei, prin amendamentul 8, comisia ne propune art.7 care, de fapt, este preluarea fostului art.6. Dacă aveți obiecțiuni. Nu aveți. Adoptat în unanimitate art.7.Cu aceasta, vă rog să constatați că am parcurs textele acestui proiect de lege, dar având... Vă rog să mă scuzați, mai există un articol.Urmăriți amendamentul 9 care introduce art.8. Dacă aveți obiecțiuni la amendamentul 9. Nu aveți. Adoptat amendamentul 9. Se introduce art.8.Vă rog să vedeți că legea are o anexă cu patrimoniul universității, care face parte integrantă din corpul legii. Dacă aveți obiecțiuni la anexă. Nu aveți. Adoptat în unanimitate.Încă o dată vă rog să constatați că am parcurs textele proiectului de lege. Vom supune însă proiectul votului dumneavoastră final când vom avea cvorum și când va stabili Comitetul ordinii de zi. [4]Următorul proiect: înființarea Universității Româno-Americane.Din partea ministerului.
ParlaMint-RO_2002-04-11-CD.u57	Domnule președinte,Doamnelor și domnilor deputați,Îmi cer scuze pentru că am făcut o eroare, am vorbit inițial de Româno-Americană și a fost de fapt "Hyperion".Față de Proiectul de lege de înființare a Universității Româno-Americane, Ministerul Educației și Cercetării susține forma propusă de Comisia de învățământ.Mulțumesc.
ParlaMint-RO_2002-04-11-CD.u58	Domnul profesor Stanciu.
ParlaMint-RO_2002-04-11-CD.u59	Domnule președinte,Stimați colegi,Comisia de învățământ a analizat Proiectul de Lege pentru înființarea Universității Româno-Americane din București, trimis comisiei pentru examinare cu nr.262 din 5 iunie 2000.La întocmirea raportului, comisia a avut în vedere și avizele primite de la următoarele comisii: Comisia pentru buget, finanțe și bănci, Comisia juridică, de disciplină și imunități. De asemenea, comisia a avut în vedere și avizul Consiliului Legislativ.În consecință, comisia a votat susținerea raportului pentru înființarea Universității Româno-Americane din București.
ParlaMint-RO_2002-04-11-CD.u60	Dacă dorește cineva să intervină la dezbateri generale. Nu.Trecem la dezbaterea proiectului.La titlu dacă aveți obiecțiuni. Comisia n-a avut. Nici dumneavoastră. Adoptat în unanimitate.La art.1 urmăriți, vă rog, amendamentul 2. Nu aveți obiecțiuni la amendamentul 2. Admis în unanimitate. Se modifică în mod corespunzător art.1.La art.2, comisia nu a avut amendamente. Dacă aveți dumneavoastră. Nu aveți. Votat în unanimitate în formularea inițiatorului.La art.3 vă rog să urmăriți amendamentul 4. Dacă aveți obiecțiuni. Nu aveți. Admis amendamentul 4. Se modifică în mod corespunzător art.3.Pentru art.4, comisia propune prin amendamentul 5 abrogarea. Dacă aveți obiecțiuni. Nu aveți. Adoptat amendamentul, se abrogă textul.După actualul art.3, comisia propune un nou articol 4, prin amendamentul 6. Dacă aveți obiecțiuni. Nu aveți. Admis amendamentul. Se introduce noul text al art.4.Fostul art.5, este modificat de către comisie în formularea care vi se prezintă la prima parte a amendamentului 7 la pag.3, urmând ca acest articol să aibă două alineate, după cum vedeți. Dacă aveți obiecțiuni. Nu aveți. Se introduce noua formulare a art.5.Alin.2 al actualului art.5, comisia îl transformă în art.6. Vă rog să urmăriți prima parte a pag.4. Dacă aveți obiecțiuni. Nu aveți. Adoptat art.6 în noua formulare.Fostul alineat 3 al art.5, comisia ne propune abrogarea. Dacă aveți obiecțiuni. Nu aveți. Votat în unanimitate.Actualul art.6, prin amendamentul 8, comisia ni-l propune să fie renumerotat 7. Dacă aveți obiecțiuni. Nu aveți. Votat în unanimitate.După art.7, prin amendamentul 9, comisia ne propune un nou articol 8. Dacă aveți obiecțiuni. Nu aveți. Admis amendamentul, introdus art.8.Vă rog, în finalul raportului, să urmăriți, să vedeți anexa nr.1 care cuprinde patrimoniul Universității Româno-Americane. Dacă aveți obiecțiuni. Nu aveți. Adoptat anexa în unanimitate.Vă rog să constatați că am parcurs proiectul acestei legi. Neavând însă cvorum de vot, amânăm votul final pentru ziua când o va stabili comitetul ordinii de zi. [5]Proiectul de Lege pentru aprobarea Ordonanței de urgență a Guvernului nr.184/2001 pentru modificarea și completarea Legii învățământului.Din partea ministerului.
ParlaMint-RO_2002-04-11-CD.u61	Domnule președinte,Doamnelor și domnilor deputați,Față de Proiectul de Lege nr.184, Ministerul Educației și Cercetării susține propunerea Comisiei de învățământ, în forma prezentată în raportul suplimentar. Mulțumesc.
ParlaMint-RO_2002-04-11-CD.u62	Domnul președinte Stanciu, din partea comisiei.
ParlaMint-RO_2002-04-11-CD.u63	Domnule președinte,Probabil că ordinea mea de zi nu coincide cu a dumneavoastră, fiindcă mai era un proiect de lege pentru aprobarea Ordonanței de urgență a Guvernului nr.174, înaintea acestuia. Doamna directoare generală nefiind bine familiarizată cu prezența plenului, în tendința domniei sale de a deveni secretar de stat cel puțin, dacă nu ministru, a încurcat astea două.V-am propune, domnule președinte, să discutăm pct.7, și să luăm totuși pct.6, pentru că sunt niște chestiuni și distinșii noștri colegi doresc să vă facă o propunere.În ceea ce privește Proiectul de Lege de aprobarea Ordonanței 184, așa cum observați, comisia a dat două verdicte: un verdict a fost de respingere și apoi un raport înlocuitor de adoptare. Acest lucru s-a întâmplat deoarece după o muncă de aproape 6 luni de zile a comisiei, în consultare cu toți factorii din administrație publică locală și centrală, s-a ajuns la o anumită formă a ei.Pe 17 decembrie, după aproape șase luni, s-a promulgat legea. Pe 20 decembrie, s-a dat ordonanță de modificare a legii. Și atunci este clar că tot acest gest a fost interpretat în primul rând de toți membrii comisiei, indiferent de culoarea politică, ca fiind o desconsiderare a întregului Parlament. Adică și două comisii, Cameră-Senat și două plenuri Cameră-Senat, în trei zile a intervenit ceva deosebit ca să-l schimbe. S-a revenit după aceea, s-a discutat pe îndelete și s-a adoptat acest raport de adoptare. Este un compromis pe care vi-l supunem atenției dumneavoastră și sperăm că va îndulci puțin din sufrința celor care lucrează în școlile speciale. Vă mulțumesc.
ParlaMint-RO_2002-04-11-CD.u64	Poftiți, domnule deputat!
ParlaMint-RO_2002-04-11-CD.u65	Domnule președinte,Stimați colegi,După cum ați auzit, domnul președinte Stanciu a făcut istoricul destul de zbuciumat al acestei ordonanțe. Eu aș dori să mă refer de fapt, foarte scurt, la conținutul acestei ordonanțe și aș propune ca să votați dumneavoastră forma adoptată de comisie, fiindcă, prin această ordonanță, în sfârșit, se reglementează situația juridică și administrarea clădirilor și terenurilor instituțiilor preuniversitare și a școlilor speciale.Din acest punct de vedere, terenurile și clădirile acestor instituții fac parte din domeniul public al comunelor, orașelor și municipiilor, respectiv al Municipiului București, și chiar și administrarea acestor clădiri și terenuri se face de către consiliile despre care am pomenit. Iar în ceea ce privește competența inspectoratelor școlare, prin această ordonanță, Inspectoratul Școlar va deveni un organ de specialitate, care va administra doar procesul educațional din aceste instituții de învățământ.Vă propun să votați în forma adoptată de comisie.Vă mulțumesc.
ParlaMint-RO_2002-04-11-CD.u66	Poftiți, domnule deputat!
ParlaMint-RO_2002-04-11-CD.u67	Domnule președinte,Stimați colegi,Am o problemă de procedură. La acest proiect de lege am înregistrat la Comisia pentru învățământ, în termenul prevăzut de regulament, un amendament care nu se regăsește nici în raportul de respingere, nici în raportul de adoptare.Soluția ar fi retrimiterea proiectului de lege la comisie, care să fie invitată să se pronunțe și asupra amendamentului meu.Vă mulțumesc.
ParlaMint-RO_2002-04-11-CD.u68	Domnul deputat Stanciu.La dezbateri generale, sau unde doriți să interveniți, domnule Brudașca?Domnule președinte Stanciu, dați-i posibilitatea colegului dumneavoastră să intervină la dezbateri generale, ca să-i răspundeți dumneavoastră.Ați pierdut concepția șefului dumneavoastră de grup, cuvântul "ieri".
ParlaMint-RO_2002-04-11-CD.u69	Domnule președinte,Vreau să confirm că, într-adevăr, distinsul nostru coleg a depus un amendament. În prima formă, amendamentul practic era rezolvat prin textul care se aprobase de către comisie, în cea de-a doua formă, când s-a revenit la textul inițial, amendamentul redevine, să spunem așa, actual.Conform regulamentului, poate să-l susțină în plen, pentru că el a fost depus la comisie în termen.Vă mulțumesc.
ParlaMint-RO_2002-04-11-CD.u70	Domnul Damian Brudașca.
ParlaMint-RO_2002-04-11-CD.u71	Domnule președinte,Doamnelor și domnilor colegi,Eu am depus la Ministerul Educației și Cercetării, anterior dezbaterii acestui act normativ, o interpelare tocmai pe aceeași problemă. De aceea, având în vedere modul alambicat în care mi s-a răspuns, și de fapt nu mi s-a răspuns, dar, găsind deplin logică poziția exprimată de comisie, și eu sunt de părere că este bine să rupem pisica în două sau să rupem coada la pisică, asfel încât inspectoratele școlare să devină ceea ce trebuie să devină, respectiv organe de specialitate care să se ocupe de învățământul preuniversitar, iar instituțiile administrației publice locale, indiferent că sunt la nivel de comună, municipii, orașe, să aibă atribuțiile ce le-au fost conferite prin lege.Această formă mixtă pe care o propune actul normativ aflat în dezbatere, nu face decât să creeze foarte multe neînțelegeri și să creeze chiar și o stare de haos. Eu n-am înțeles, vreau să vă declar aici cu sinceritate, absolut nimic din răspunsul care l-am primit la data respectivă de la minister și, tocmai de aceea, am ținut să reiterez aici ideea acestei separații în fapt și a competențelor, inclusiv darea posibilității, așa cum dorește și comisia de altfel, ca inspectoratele școlare să redevină într-adevăr organe de specialitate și să nu-și mai piardă timpul cu organizarea de licitații și cu celelalte lucruri.Printr-o asemenea măsură, se realizează ceea ce se dorește de fapt și prin decizia comisiei, respectiv respectarea Legii învățământului și nu în ultimul rând, eliminarea șanselor de a se comite unele infracțiuni de către organe ale școlii, așa cum, din păcate, s-au consemnat în numeroase județe.Mulțumesc pentru atenție.
ParlaMint-RO_2002-04-11-CD.u72	Stimați colegi, vă propun să trecem la dezbaterea proiectului de lege.La titlul proiectului dacă aveți obiecțiuni. Nu aveți. Adoptat în unanimitate.La textul art.unic din proiectul de lege care cuprinde dispoziția de aprobare. Semnalez comisiei că acesta trebuie adăugat cu precizarea "se aprobă cu următoarele modificări", pentru că în cuprinsul ordonanței modificați alin.42.De acord? Domnul Stanciu, de acord? De acord.Textul art.unic urmează să se completeze: "Se aprobă ordonanța nr...pentru modificarea....cu următoarea modificare:..." Este într-un fel o repetare dar..."cu următoarele modificări și completări", pentru că are și o completare.Cine este pentru? Mulțumesc.Voturi împotrivă?Abțineri?În unanimitate s-a adoptat textul art.unic cu această adăugare redacțională.La titlul ordonanței de urgență dacă aveți obiecțiuni. Nu aveți. Adoptat în unanimitate.Preambulul articolului unic. Nu aveți obiecțiuni. Votat în unanimitate.La pct.1 din ordonanță, la art.41? Nu. Adoptat în unanimitate pct.1 cu privire la alin.41.La 42. Poftiți, domnule deputat Wittstock!
ParlaMint-RO_2002-04-11-CD.u73	Domnule președinte,Stimați colegi,Amendamentul meu se referă la introducerea unui alineat nou 42, urmând ca celelalte alineate să fie pe urmă renumerotate. De ce am făcut această propunere? Vedeți, la alin.41 se spune următorul lucru: "Terenurile și clădirile în care-și desfășoară activitatea unitățile de învățământ preuniversitare de stat, grădinițe etc. fac parte din domeniul public al comunelor, orașelor și municipiilor."Vreau să spun că realitatea este mult mai complexă și mai complicată. Există situații în care unități de cult sau alte persoane juridice sau fizice au pus la dispoziția învățământului, prin contract de chirie, concesionare sau comodat, imobile proprietate personală. A considera drept domeniu public toate aceste terenuri și clădiri în care-și desfășoară activitatea unitățile de învățământ preuniversitar de stat, ar însemna de fapt o naționalizare a imobilelor respective. O naționalizare nu poate avea loc decât în baza dispozițiilor Legii privind exproprierea pentru cauză de utilitate publică nr.33 din 1994, acordându-se în aceste cazuri despăgubiri juste și echitabile.Din acest motiv, este necesară amendarea textului, și acest alineat nou propun să sune în felul următor: "Nu fac parte din domeniul public al comunelor, orașelor și municipiilor, respectiv al sectoarelor Municipiului București, terenurile și clădirile deținute de unități de învățământ în baza unor contracte de chirie, concesionare sau comodat, proprietarii acestora fiind alte persoane fizice sau juridice."Am, de exemplu, la mine în docmentație un contract de concesionare încheiat între o unitate de cult din Brașov și Primăria Municipiului Brașov, unde o școală, un imobil în care-și desfășoară activitatea un liceu este concesionat pe o perioadă de 49 de ani Primăriei Municipiului Brașov. A considera că este proprietate publică nu este corect. Se poate interpreta drept naționalizare.Vă mulțumesc.
ParlaMint-RO_2002-04-11-CD.u74	Doriți să interveniți și la amendamentul domnului Wittstock, domnule Baciu, pentru că dumneavoastră aveți propriul amendament? Stați puțin, să ne lămurim întâi cu amendamentul domnului Wittstock atunci.Din partea inițiatorului. Vă rog să vă pronunțați cu privire la amendamentul domnului deputat Wittstock și apoi comisia.
ParlaMint-RO_2002-04-11-CD.u75	Față de amendamentul propus de domnul deputat, considerăm că nu este necesară introducerea și susținerea acestuia din următoarele motive:Din expunerea considerentelor domnului deputat, rezultă că face referire la imobile care sunt deținute de unitățile de învățământ în baza unor contracte de închiriere sau, al doilea caz expus de domnul deputat, la situațiile de concesionare a acestor bunuri.Propunerea Ministerului Educației și Cercetării din această ordonanță are la bază Constituția României care stabilește două tipuri de proprietăți: proprietatea publică și proprietatea privată a statului. De asemenea, sunt stabiliți cei care sunt titulari. În cazul Ordonanței 184, Constituția României face referire la calitatea de proprietar al proprietății publice sunt unitățile administrativ-teritoriale sau statul, reprezentat prin Ministerul Finanțelor.În aceste condiții, nu se poate întâmpla ceea ce prezenta domnul deputat în amendamentul său, o naționalizare, mai ales, că contractele de închiriere expiră după ce s-a ajuns la termenul pentru care au fost închiriate iar concesioanrea, de asemenea, nu poate fi un motiv pentru care să intre în proprietatea publică și să ajungă la naționalizare, așa cum s-a afirmat.Mulțumim.
ParlaMint-RO_2002-04-11-CD.u76	Din partea comisiei.
ParlaMint-RO_2002-04-11-CD.u77	Domnule președinte,Stimați colegi,Acest amendament nici nu-i rău, nici nu-i bun. Pentru că prin înseși definiția domeniului public, se exclud terenurile, clădirile și așa mai departe, care le deții cu contract de închiriere.Deci, eu cred că fondul problemei nu-l rezolvă. Dacă domnul deputat Wittstock ține neapărat să-l acceptăm, îl acceptăm, că nu face nici rău, dar mai definim cumva, indirect, încă o dată domeniul public. Prin însăși definiția domeniului public nu putem încadra în această categorie clădiri, terenuri și așa mai departe, cu chirie. Aceasta este la înțelegerea oricărui om, fără o pregătire juridică.Domnule președinte, comisia spune că nu face nici rău, nici bine, dar se mai adaugă patru rânduri în plus, consum de hârtie și se duce un copac din mândrețea de codru a României.
ParlaMint-RO_2002-04-11-CD.u78	Domnul deputat Wittstock.
ParlaMint-RO_2002-04-11-CD.u79	În linii mari, sunt de acord cu domnul președinte al comisiei, dar cred că în domeniul proprietății trebuie să fim cât mai exacți și dacă textul existent în ordonanță spune: "Terenurile și clădirile în care-și desfășoară activitatea unitățile de învățământ preuniversitar de stat fac parte din domeniul public", se înțelege că absolut toate aceste clădiri fac parte din domeniul public și poate fi interpretat drept naționalizarea celorlalte care sunt deținute de persoane juridice sau fizice.De aceea, dacă nici nu strică, cum zice domnul președinte Stanciu, cred că este corect să adăugăm acest amendament - patru rânduri. Vă mulțumesc.
ParlaMint-RO_2002-04-11-CD.u80	Domnul profesor Andea, vă rog să vă exprimați și dumneavoastră punctul de vedere.
ParlaMint-RO_2002-04-11-CD.u81	Mulțumesc, domnule președinte.Stimați colegi,Consider că, la o analiză de subtilitate pe text, colegul nostru are dreptate în ceea ce privește amendamentul, întrucât așa cum este făcută formularea că într-un spațiu în care funcționează o școală, el trece sau face parte din domeniul public, rezultă că automat, dacă funcționează școala, indiferent dacă este spațiu cu chirie sau un comodat, el ar trebui să facă parte din domeniul public. Deci, în subtilitatea textului se ascunde un neadevăr, care, după părerea mea, este corectat de către amendamentul propus.Eu aș considera că este util să luăm în seamnă acest amendament și să-l aprobăm. Vă mulțumesc.
ParlaMint-RO_2002-04-11-CD.u82	Stimați colegi,Cu aceste precizări, supun votului dumneavoastră amendamentul domnului deputat Wittstock.Cine este pentru? Mulțumesc.Dacă sunt voturi împotrivă? Nu sunt.Abțineri? 1 abținere.Cu o abținere s-a adoptat amendamentul domnului deputat Wittstock.La art. 42 vă rog să urmăriți... Domnule deputat Baciu,
ParlaMint-RO_2002-04-11-CD.u83	Să nu trecem la 42 pentru că am ceva la 41. Suntem chiar aici.Mulțumesc, domnule președinte.Stimați colegi,Este vorba despre o ordonanță cu o istorie încărcată. Nu am să expun în fața dumneavoastră istoria dramatică a acestei ordonanțe. Spun doar atât, că, sigur, rămân în continuare mirat cum poate o ordonanță să apară după 6 zile de la intrarea în vigoare a unei legi, ordonanță care transformă radical respectiva lege, deci o lege care la noi a durat doar 6 zile. Dacă domnul Stanciu a povestit aceste chestiuni, eu nu mai revin. Merg direct pe amendamentul pe care vi-l propun dumneavoastră și vă rog, cu tot respectul, să fiți foarte atenți, pentru că este o chestiune care trimite la respectul pentru lege, la Constituție și la alte reglementări în domeniu.Dacă aveți în față textul ordonanței, vă rog să priviți exact la acest alineat 41 art. 66 din Legea învățământului, care sună așa, în ordonanță, dar și în textul pe care l-a votat comisia: "Terenurile și clădirile în care-și desfășoară activitatea unitățile de învățământ preuniversitar de stat, grădinițe, școli generale, licee, grupuri școlare, seminarii teologice, școli profesionale și școli postliceale fac parte din domeniul public al comunelor, orașelor și municipiilor, respectiv al Municipiului București, și sunt în administrarea consiliilor locale ale comunelor, orașelor și municipiilor, respectiv ale sectoarelor Municipiului București, în a căror rază teritorială își desfășoară activitatea". Așa sună textul alin. 41.Ce amendament am eu și vă rog încă o dată, cu tot respectul, să acordați toată atenția? Eu propun ca după cuvântul "municipiilor" să fie eliminată sintagma, "respectiv ale sectoarelor Municipiului București", iar după cuvântul "activitatea" să fie adăugată sintagma "respectiv a Consiliului general al Municipiului București".Cu alte cuvinte, pentru ca să nu vă plictisesc, să nu intru în detalii prea multe, ideea amendamentului este următoarea: să eliminăm sectoarele Municipiului București, ca administratoare ale acestui patrimoniu, pentru că, a acorda sectoarelor Municipiului București dreptul de a administra întregul patrimoniu al școlilor preuniversitare normale - despre aceasta este vorba - ar însemna să încălcăm o mulțime de reglementări importante din legislația României.În primul rând, încălcăm Constituția la art. 3 alin. 3, care spune că "sectoarele Municipiului București nu sunt unități administrativ teritoriale", încălcăm Legea nr. 213/1998, numită a proprietății publice și a regimului juridic al acesteia, care are aceeași idee, încălcăm Legea finanțelor publice locale și Legea nr. 215/2001, a administrației publice, conform cărora, "sectoarele Municipiului București nu sunt unități administrativ teritoriale".În consecință, stimați colegi, singurul proprietar al terenurilor și clădirilor unități de învățământ preuniversitar din București este primăria generală a Bucureștiului, adică Consiliul general al Muncipiului București, și numai ea, deci numai proprietarul, conform legislației noastre și conform legilor din toată Europa aceasta mare, conform acestor legi, deci, numai proprietarul poate încredința cuiva administrarea acestui patrimoniu. Așa încât, este aici un abuz, evident, și vreau să subliniez că între hotărâre, pentru care Guvernul, în mod justificat, în mod temeinic, a desființat, a dizolvat Consiliul general al Municipiului București, acele hotărâri respinse de instanță, definitiv și irevocabil, trei dintre ele, prevedeau exact același lucru.Cu alte cuvinte, această ordonanță, în textul ei inițial, introduce pe ușa din dos ceea ce Guvernul a acceptat ca fiind ilegal și neconstituțional.De aceea, eu nu fac altceva decât să accept și să susțin poziția Guvernului, implicit în această chestiune, în sensul următor: proprietatul este cel care acordă, singurul care are drept să acorde administrația propriului bun, iar respectarea legilor pe care Guvernul, sigur, o clamează și deseori o aplică ne impune să acceptăm acest amendament.Deci vă rog încă o dată, să ne aplecăm cu atenție asupra acestei chestiuni și să acceptați amendamentul meu.Vă mulțumesc.
ParlaMint-RO_2002-04-11-CD.u84	Din partea comisiei, vă rog să vă pronunțați cu privire la amendamentul domnului Baciu.
ParlaMint-RO_2002-04-11-CD.u85	Domnule președinte,Dintr-un anumit punct de vedere, distinsul coleg Baciu are dreptate. Aș fi tentat să-i spun și la ce-i folosește?!Dar, din alt punct de vedere, comisia, luând în discuție aceste aspecte pe care domnia sa, cu multă competență le-a ridicat și în cadrul comisiei a marșat, prin votul său, pentru că nu exprim poziția mea aici, ci poziția comisiei, a marșat prin votul său spre o descentralizare accentuată, în sensul că a spus: "Domnilor, sectoarele sunt mai aproape efectiv de școală, de unitatea în cauză, îi poate cunoaște mai bine doleanțele, durerile și poate să intervină mai repede decât Consiliul general sau decât primarul general".Deci, s-au pus în balanță argumentele domnului deputat Baciu, cu acest principiu al descentralizării care, se pare, la atipicul Bucureștiului, că Bucureștiul are ceva atipic față de celelalte, în țară nu sunt probleme, municipiile preluând aceste patrimonii, consiliile municipale, consiliile județene preluându-le pe cele speciale, deci acolo nu sunt probleme... La București este o situație atipică și tocmai din această cauză principiul acesta al descentralizării ar putea fi privit ca ilegal.Totuși, repet, comisia - respectiv eu trebuie să susțin punctul de vedere al comisiei - a votat în majoritate ca aceste școli, imobile, grădinițe și așa mai departe să treacă în administrarea sectoarelor.Deci, rămânem pe această poziție. Vă mulțumesc.
ParlaMint-RO_2002-04-11-CD.u86	Pentru o ultimă intervenție domnul deputat Baciu.
ParlaMint-RO_2002-04-11-CD.u87	Mi s-a pronunțat numele; drept la replică. Vreau să vă spun că sunt și eu și colegii mei întru totul suntem de acord cu principiul descentralizării. Nimeni nu neagă valoarea acestui principiu, mai ales că este acest principiu una din valorile importante ale Europei de azi, dar principiul descentralizării, stimați colegi, nu poate funcționa și nu poate fi aplicat împotriva Constituției și a legilor mari ale domeniului de care ne ocupăm.Eu sunt de acord, repet, cu acest principiu, dar să nu forțăm lucrurile. Aplicarea lui în acest domeniu, aplicarea lui în speță, pe acest proiect de ordonanță, pe acest proiect de lege, contravine legislației noastre fundamentale, începând cu Constituția și cu legislația învățământului.De aceea, vă atrag atenția că votând textul comisiei, respingând amendamentul meu, nu facem altceva decât, încă o dată să încălcăm noi, cei din Parlament, Constituția și legi importante ale domeniului de care ne ocupăm. Vă mulțumesc.
ParlaMint-RO_2002-04-11-CD.u88	Stimați colegi,Fiind vorba de un amendament respins, cu privire la art. 42, unde comisia are la rându-i un amendament, potrivit Regulamentului, trebuie să supun întâi votului amendamentul comisiei, în măsura în care acesta a fost admis în formularea prezentată de comisie, nu mai trebuie să supun votului amendamentul domnului deputat Baciu.Cine, în consecință, este de acord cu amendamentul 1 din raportul comisiei de fond, cu privire la art. 166 alin. 42? Vă rog să vă pronunțați prin vot? 64 voturi pentru.Împotrivă? 1 singur vot împotrivă.Abțineri? 7 abțineri.Cu 64 pentru, 1 vot împotrivă și 7 abțineri amendamentul comisiei la art. 166 alin. 42...
ParlaMint-RO_2002-04-11-CD.u89	Ați numărat din doi în doi?!
ParlaMint-RO_2002-04-11-CD.u90	Stimate coleg, vă rog eu frumos, păstrați-vă calmul și aveți încredere în numărătoarea care au făcut-o secretarii de ședință. Este poziția dumneavoastră.La articolul...
ParlaMint-RO_2002-04-11-CD.u91	Nu sunt 64 toți în sală, domnule președinte! De unde au apărut pentru 64?!
ParlaMint-RO_2002-04-11-CD.u92	Stimate coleg, eu înțeleg să fiți subiectiv că este vorba de un amendament al dumneavoastră, dar aici sunt peste 80 în sală, nu vă supărați!La 43 dacă aveți obiecțiuni? Comisia nu a avut. Nu aveți. Votat în unanimitate.La pct. 2 din ordonanță dacă aveți obiecțiuni? Nu aveți. Votat în unanimitate.Vă rog să constatați că am parcurs și proiectul de lege și ordonanța de urgență. Vom supune legea votului final, pe care o va stabili Comitetul ordinii de zi. [6]Vă rog să fiți de acord să supun votului dumneavoastră patru comisii de mediere. Prima este la Proiectul de Lege a bibliotecilor, pentru care au fost propuși domnii deputați Carmen Moldovan, Eugenia Moldoveanu, Nicolicea Eugen, Bălăeț Mitică, Onisei Ioan, Muscă Monica, Márton Árpád.Cine este pentru? Mulțumesc.Voturi împotrivă?Abțineri?Unanimitate.La Proiectul de Lege privind înființarea comunei Șieu, județul Maramureș, sunt propuși domnii deputați Bara Liviu, Lazăr Maria, Țibulcă Alexandru, Pleșa Lucian, Șnaider Paul, Dobre Victor, Mirciov Petru.Cine este pentru? Mulțumesc.Voturi împotrivă?Abțineri?Unanimitate.La comisia pentru aprobarea Proiectului de Lege pentru aprobarea Ordonanței de urgență a Guvernului nr. 168/2001 privind punerea în valoare a construcțiilor zootehnice dezafectate destinate creșterii, îngrășării și exploatării animalelor precum și a fabricilor de nutrețuri combinate dezafectate, au fost propuși: Nicolescu Mihai, Neagu Victor, Bozgă Ioan, Ștefan Ioan, Vișinescu Marinache, Pereș Alexandru, Kovacs Zoltan.Cine este pentru? Mulțumesc.Voturi împotrivă?Abțineri?Unanimitate.Comisia de mediere la Proiectul de Lege pentru aprobarea Ordonanței de urgență a Guvernului nr. 186/2001 privind instituirea sistemului de declarații de livrare a tutunului brut, au fost propuși domnii deputați Nicolescu Mihai, Ionel Adrian, Mocioalcă Ion, Bâldea Ion, Mardari Ludovic, Popescu Bejat Ștefan, Gheorghe Valeriu.Cine este pentru? Mulțumesc.Voturi împotrivă?Abțineri?Unanimitate.V-aș ruga să rămâneți în sală. Luăm o pauză de 10 minute,după care îl vom întîmpina pe domnul ministru de interne al Germaniei, Otto Schily. [7] @- după pauză -
ParlaMint-RO_2002-04-11-CD.u93	Doamnelor și domnilor deputați,Doamnelor și domnilor senatori, membri ai Comisiilor de politică externă, de integrare, de apărare,Domnilor miniștri,Suntem onorați astăzi de prezența în sală a domnului Otto Schily, ministru federal de interne german, care se află în vizită în țara noastră, la invitația domnului prim-ministru Adrian Năstase și a ministrului de interne, domnul Ioan Rus.După cum știți, Germania este nu numai o mare prietenă a României, este o țară de care ne leagă un trecut îndelungat, cu relații bilaterale excelente, este o țară care în ultimul timp a acordat României sprijin diplomatic, sprijin politic, sprijin economic, sprijin financiar, cu o mare prietenie în demersurile pe care România le face pe drumul integrării europene.Vreau să vă amintesc trecutul ascendent al relațiilor bilaterale, marcate de vizita în România a distinsului președinte al Republicii Federale Germane, de relațiile foarte bune care există între parlamentele noastre și aș vrea să sublinez, de asemenea, meritele excepționale pe care distinsul nostru oaspete le-a avut în demersurile pentru eliminarea vizelor.Distinsul nostru oaspete este născut la Bochum, la 20 iulie 1932, absolvent al Facultăților de Drept din München și Hamburg, absolvent al Academiei de Științe Politice din Berlin, în 1962 a activat în Federația studenților socialiști germani, a fost membru al Parlamentului german între 1983 - 1986, 1987 - 1989, 1990 - 1994, 1994 - 1998. A inițiat împreună cu un alt mare politician și prieten al României, domnul Joschka Fischer, Grupul "Politicienii realiști" și s-a distins ca un mare politician al Germaniei și, repet, și ca un mare prieten și susținător al României.Să-i spunem bun venit și să-l rugăm să susțină o scurtă alocuțiune.Aveți cuvântul, domnule ministru.
ParlaMint-RO_2002-04-11-CD.u94	Stimate domnule președinte,Stimate doamne, stimați domni parlamentari,Apreciez că este o mare onoare pentru mine ca, astăzi, în cadrul vizitei mele în România, să pot să vă adresez câteva cuvinte dumneavoastră, parlamentarilor, ca fiind cel mai important organ constituțional într-o democrație. Faptul că am parte de această onoare este un semn vizibil al relațiilor bilaterale bune între România și Germania. În același timp și pentru volumul și intensitatea pe care, între timp, dialogul european le-a obținut în spațiul parlamentar.Stimate doamne, stimați domni parlamentari,După multe momente de întuneric și de distrugeri în secolul trecut, după ce am depășit sisteme totalitare, după ce am depășit o scindare a Europei în blocuri de putere antagonice, am făcut mari progrese în construcția Casei comune europene. Uniunea Europeană se definește conform Acordului de la Amsterdam ca "un spațiu al libertății, al securității și dreptului".Structurile naționale sunt astfel îmbinate, la nivel supranațional, încât libertatea culturală și colaborarea economică să poată să se desfășoare fără piedici, în ciuda granițelor statelor naționale. Spațiul unitar economic al Uniunii Europene i-a permis omului să atingă o stare de bunăstare, care, odinioară, era de neimaginat.Uniunea Europeană garantează, în același timp, pacea în interiorul Europei, făcând să devină anacronice rivalitățile preluate din moștenirea istorică. Uniunea Europeană a permis Europei să obțină o stabilitate politică, care este unică în istorie. Pentru mine, ca atare, Uniunea Europeană este cea mai mare "poveste de succes" a ultimilor 50 de ani, pentru care noi trebuie să fim extrem de recunoscători.Stabilitatea Uniunii Europene se bazează, în cele din urmă, și pe legătura care există cu Alianța Nord-Atlantică, pentru că Uniunea Europeană și Parteneriatul transatlantic constituie elemente complementare ale arhitecturii de securitate europeană și transatlantică.Doamnelor și domnilor parlamentari,Stimate domnule președinte,Prin construcția Casei comune europene, începută cu mai multe decenii în urmă, nu putem spune că am încheiat procesul de construcție. Pentru că, după ce au fost construite aripa de sud, aripa de nord, aripa de apus, acum ne așteaptă extinderea spre răsărit. Este un proiect legat de dificultăți substanțiale, avem de învins încă multe obstacole.Extinderea Uniunii Europene spre răsărit trebuie să fie îmbinată cu o reformă adâncă a instituțiilor europene. Pe de o parte, extindere, pe de altă parte, adâncire a Uniunii Europene. Și trebuie să fie două procese care să se desfășoare în paralel.Guvernul Federal, din partea căruia vă aduc salutări, se angajează în mod substanțial în sensul extinderii spre răsărit, în același timp, însă, și înspre reforme instituționale în cadrul Uniunii Europene.Doamnelor și domnilor parlamentari,Aderarea la NATO și la Uniunea Europeană sunt și idealuri, scopuri centrale și legitime ale politicii României. Ambele obiective vor fi sprijinite și pe viitor de către Germania și Guvernul Federal, acest lucru l-au afirmat președintele federal, cancelarul federal și Parlamentul german, Bundestagul, în repetate rânduri.Se înțelege de la sine că admiterile vor fi posibile abia când se vor îndeplini anumite premise, condiții. Și, în acest sens, obiectivul României ca, pe termen scurt, să adere la NATO și, pe termen mediu sau mai lung, să adere la Uniunea Europeană, este de salutat.În ce privește extinderea NATO, Guvernul Federal a declarat că își va anunța poziția după consultările pe care le va avea cu celelalte state partenere ale NATO, în toamna acestui an, și în legătură cu extinderea se va lua o decizie în noiembrie anul acesta, la Praga. Convingerea mea personală este că șanse există și că decizia se va lua în favoarea unei aderări la NATO, a unei extinderi a acestuia.În ce privește admiterea în Uniunea Europeană, România se bucură deja de recunoaștere în legătură cu performanțele obținute în procesul de armonizare legislativă. Bineînțeles că există încă multe lucruri de făcut, viitoare reforme, transformări fundamentale, care, chiar dacă vor fi dureroase, sunt necesare, România va trebui să ajungă în situația de a transpune întregul acquis comunitar în legislația proprie. Și nu este vorba strict de măsuri legislative, și mai important este ca acele legi să fie aplicate în practică, pentru că trebuie să dispui și de o economie competitivă pentru a te ridica la standardele europene, o economie care să fie compatibilă cu celelalte economii din România și trebuie să existe reglementări, din acest punct de vedere, compatibile la nivel european.Domnule președinte,Doamnelor și domnilor parlamentari,Sper că nu așteptați de la mine ca în momentul de față să mă lansez în speculații în ce privește stabilirea unei date concrete legate de admiterea în Uniunea Europeană. Trebuie să cădem de acord că o grăbire a aderării ar putea să deterioreze nivelul actual de largă adeziune la nivelul populației. Trebuie să găsim ritmul ideal, care va fi condiția pentru ca admiterea la Uniunea Europeană să fie un succes.Și pentru a ilustra ceea ce doresc să vă transmit, îmi voi permite un exemplu din lumea sportivă. Poate că știți că nu sunt doar ministru de interne, ci și ministru al sportului în Republica Federală Germania. La Salt Lake City, cu ocazia Olimpiadei de Iarnă, noi am repurtat un succes însemnat, și domnul Sperner, care este consilierul domnului Rus, cu siguranță că știe acest lucru, el, înainte, a fost inspector la noi, pentru poliția de frontieră. De asemenea, doamna Claudia Pechstein, care a avut și ea o legătură cu poliția de frontieră, a obținut mai multe medalii la Olimpiadă.Baza acestui succes a fost o disciplină exemplară și o foarte bună gospodărire a timpului. Sportiva de care vă vorbesc a devenit campioană la patinaj viteză și și-a datorat reușita disciplinei și strategiei ideale de a-și gospodări timpul.Deci, vă recomand un comportament disciplinat și o bună gospodărire a timpului, pentru a deveni și la dumneavoastră baza pentru un proces încununat de succes, în ceea ce privește admiterea în Uniunea Europeană. Decisiv va fi ca reforma necesară și procesul de adaptare să se realizeze.Germania, dar și Uniunea Europeană în totalitate, va susține România pe această cale dificilă după toate puterile și a și făcut-o până acum. Guvernul Federal și în trecut a susținut România, inclusiv prin punerea la dispoziție a unor importante mijloace financiare și va continua să facă acest lucru și pe viitor.România este o parte a Europei. Este implicată profund în cultura și istoria civilizației europene. În cadrul istoriei poporului român au existat tot felul de culori și tendințe. Faptul că aproximativ 60% din vocabularul de bază al limbii române provine din limba latină este o bună dovadă a apartenenței dumneavoastră culturale.În ce privește patrimoniul cultural, bogăția culturii românești, există și merită să fie semnalate și legăturile istorice dintre Germania și România, ele au evoluat de-a lungul a multe secole. Germania și România au o îndelungă istorie comună, începând cu sec. al XII-lea. În anul 1132, Regele Gheza al II-lea a invitat germani care să se așeze în curbura Carpaților și să protejeze zona și există Bula de Aur a Comunității sașilor transilvăneni din anul 1224, după toate probabilitățile, cel mai vechi document constituțional din Europa prin care au fost puse bazele unei comunități de tip republican și ale unui sistem școlar structurat, care au creat premisele pentru practicarea toleranței.Este de lăudat faptul că dumneavoastră respectați în continuare aceste valori în politica pentru minorități. Și ar trebui să ținem seama că minoritățile, fie că este vorba de cele germane, maghiare sau altele, constituie o punte culturală și, în legătură cu aceste punți culturale, nu vin în țară doar inovații culturale, ci și noi locuri de muncă.Nu este o întâmplare că Timișoara și Sibiul sunt zonele în România care au atras cele mai multe investiții directe din Germania. Și Germania a avut o bună experiență în legătură cu aceste întrepătrunderi, care se datorează minorităților. Știți că noi, de pildă, i-am primit în țară pe hughenoții francezi, care au îmbogățit spațiul cultural.Valoarea constă și în diversitate și în acest secol este cazul să fim conștienți de acest lucru. Spectrul cultural bogat este unul din marile avantaje ale patriei noastre Europa. În trecut, a fost o mare greșeală și o greșeală care s-a comis în țara mea, dar, care, poate, s-a putut întâlni și în România, de a tinde spre niște societăți omogene, ca ele fiind idealul.Pe mine mă bucură că Guvernul român, că Parlamentul român au o politică față de minorități modernă și deschisă. În acest context, doresc să mulțumesc Guvernului român și Parlamentului român pentru faptul că minoritatea germană nu mai este prejudiciată în ce privește restituirea proprietății asupra pământurilor, am rezolvat în felul acesta o problemă și am creat încredere. Dacă susținem minoritățile din țările noastre, în felul acesta constituim și consolidăm o punte.În România există în clipa de față 80 de mii de sași transilvăneni și șvabi bănățeni și susținerea lor, în continuarea existenței în România, este unul din scopurile noastre. Pentru că noi nu dorim să izolăm sau să favorizăm etnicii germani din România, ci să îi susținem, dar, prin susținerea lor, rezultatele pozitive să se resimtă asupra românilor. Pentru că, dacă a existat o perioadă în care etnicii germani au părăsit România, pentru că nu vedeau un viitor promițător pentru ei și copiii lor, noi am dori acum să-i încurajăm pe cei care trăiesc aici să dorească să rămână pe termen mai lung în România, să continue tradițiile existe între țările noastre, să contribuie la întărirea relațiilor bilaterale, pentru a le ajuta să cunoască o nouă înflorire.Și generațiile viitoare, prin preluarea tradiției și moștenirii culturale, vor putea să devină un mediator de valoare între popoarele noastre, pentru relațiile bilaterale și pentru integrarea europeană. Noi respectăm și suntem recunoscători pentru eforturile Guvernului român față de minoritățile etnice, suntem recunoscători pentru stimularea școlilor germane, a universităților cu predare în limba germană și, per total, suntem mândri că în România există școli germane, care se bazează pe o tradiție de secole și pentru faptul că tinerii sunt pregătiți în spiritul parteneriatului.Stimate domnule președinte,Stimate doamne, stimați domni,Permiteți-mi, în încheiere, să mulțumesc colegului meu român, doctor Rus, să-l felicit pentru politica pe care el a dus-o în domeniul său, pentru buna colaborare bazată pe încredere între țările noastre. În păstrarea securității interne, ne bazăm pe o colaborare internațională strânsă, mai ales în spațiul european.România este un partener și în lupta împotriva terorismului, dar și în lupta împotriva criminalității organizate și în măsurile luate la graniță. În toate aceste domenii, relațiile dintre România și Germania au luat o nouă dimensiune. Omologul meu, domnul doctor Rus, și cu mine, suntem de acord că o combatere convingătoare a criminalității și o garantare a siguranței naționale fac parte dintr-o dezvoltare economică de succes.Sunt convins că România va putea, pe baza eficienței oamenilor, pe baza resurselor bogate ale țării acesteia și pe baza tradiției sale culturale să aibă cele mai bune premise pentru a ajunge la un viitor foarte bun în toate domeniile și pentru a intensifica colaborarea între România și Germania, mai ales în domeniul economic. Este de datoria amândurora să dezvoltăm aceste posibilități în interesul popoarelor noastre și, de aceea, să trecem la treabă! Vă mulțumesc pentru atenție.
ParlaMint-RO_2002-04-11-CD.u95	Vă mulțumim și noi, distinse domnule ministru Otto Schily, pentru frumoasa și optimista dumneavoastră alocuțiune. Vă mulțumim pentru evocarea pe care ați făcut-o cu privire la Uniunea Europeană, la evoluțiile acesteia, evocare, care, făcută de un om avizat și foarte competent, ne întărește speranța că România își vede din ce în ce mai aproape șansele de aderare în structurile euroatlantice.Vă mulțumesc și pentru faptul că ați făcut acea comparație cu sportul, figură de stil, care, nouă, ne aduce aminte că România este, totuși, una din marile valori sportive ale lumii. Și, dacă, pe plan sportiv, putem fi partenerii marilor puteri ale lumii, dacă, pe plan cultural, științific, al învățământului, al artei, al medicinei, putem, de asemenea, să fim egalii dumneavoastră, ajutați-ne ca și pe plan economic, plan la care dumneavoastră v-ați referit în ultimul timp, să putem fi competitivi și să ne aducem contribuția la bunăstarea Europei, la viitorul ei comun.Vă mulțumim foarte mult și mulțumim Germaniei pentru sprijinul pe care ni-l acordă!
