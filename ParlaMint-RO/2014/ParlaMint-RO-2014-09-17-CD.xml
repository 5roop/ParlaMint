<?xml version='1.0' encoding='UTF-8'?>
<TEI xmlns="http://www.tei-c.org/ns/1.0" xml:id="ParlaMint-RO-2014-09-17-CD" xml:lang="ro" ana="#parla.sitting #reference">
  <teiHeader>
    <fileDesc>
      <titleStmt>
        <title type="main" xml:lang="ro">Corpus parlamentar român ParlaMint-RO, ședința Camerei Deputaților din 17 septembrie 2014</title>
        <title type="main" xml:lang="en">Romanian parliamentary corpus ParlaMint-RO, Regular Session, Chamber of Deputies, September 17 2014</title>
        <title type="sub" xml:lang="ro">Stenograma ședinței Camerei Deputaților din România din 17 septembrie 2014</title>
        <title type="sub" xml:lang="en">Minutes of the session of the Chamber of Deputies of Romania, September 17 2014</title>
        <meeting n="20140917" corresp="#CD" ana="#parla.meeting.regular">Camera Deputaților</meeting>
        <respStmt>
          <persName>Petru Rebeja</persName>
          <resp xml:lang="ro">Codare corpus TEI</resp>
          <resp xml:lang="en">TEI corpus encoding</resp>
        </respStmt>
        <funder>
          <orgName xml:lang="ro">Infrastructura de cercetare CLARIN</orgName>
          <orgName xml:lang="en">The CLARIN research infrastructure</orgName>
        </funder>
      </titleStmt>
      <editionStmt>
        <edition>1.0</edition>
      </editionStmt>
      <extent>
        <!--These numbers do not reflect the size of the sample!-->
        <measure unit="speeches" quantity="4" xml:lang="ro">4 discursuri</measure>
        <measure unit="speeches" quantity="4" xml:lang="en">4 speeches</measure>
        <measure unit="words" quantity="7053" xml:lang="ro">7053 cuvinte</measure>
        <measure unit="words" quantity="7053" xml:lang="en">7053 words</measure>
      </extent>
      <publicationStmt>
        <publisher>
          <orgName xml:lang="ro">Infrastructura de cercetare CLARIN</orgName>
          <orgName xml:lang="en">CLARIN research infrastructure</orgName>
          <ref target="https://www.clarin.eu/">www.clarin.eu</ref>
        </publisher>
        <idno type="URL">https://github.com/clarin-eric/ParlaMint</idno>
        <pubPlace>
          <ref target="https://github.com/clarin-eric/ParlaMint">https://github.com/clarin-eric/ParlaMint</ref>
        </pubPlace>
        <availability status="free">
          <licence>http://creativecommons.org/licenses/by/4.0/</licence>
          <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
          <p xml:lang="ro">Acest cod este supus drepturilor de autor prin <ref target="http://creativecommons.org/licenses/by/4.0/">Creative Commons Priznanje avtorstva 4.0 mednarodna licenca</ref>.</p>
        </availability>
        <date when="2021-01-08">2021-01-08</date>
      </publicationStmt>
      <sourceDesc>
        <bibl>
          <title>Multilingual comparable corpora of parliamentary debates ParlaMint 1.0</title>
          <idno type="handle">http://hdl.handle.net/11356/1345</idno>
        </bibl>
        <bibl>
          <title type="main" xml:lang="en">Minutes of the meetings of the Romanian Parliament</title>
          <title type="main" xml:lang="ro">Stenograme ale şedinţelor din Parlamentul României</title>
          <edition xml:lang="ro">Stenograma oficială a ședinței</edition>
          <edition xml:lang="en">Official session record</edition>
          <!-- <idno type="URI">http://cdep.ro/pls/steno/steno2015.stenograma?ids=8129</idno> -->
          <date when="2014-09-17">17.09.2014</date>
        </bibl>
      </sourceDesc>
    </fileDesc>
    <encodingDesc>
      <projectDesc>
        <p xml:lang="ro">
          <ref target="https://www.clarin.eu/content/parlamint">ParlaMint</ref>
        </p>
        <p xml:lang="en">
          <ref target="https://www.clarin.eu/content/parlamint">ParlaMint</ref>
        </p>
      </projectDesc>
      <tagsDecl>
        <!--These numbers do not reflect the size of the sample!-->
        <namespace name="http://www.tei-c.org/ns/1.0">
          <tagUsage gi="text" occurs="1"/>
          <tagUsage gi="body" occurs="1"/>
          <tagUsage gi="div" occurs="1"/>
          <tagUsage gi="head" occurs="2"/>
          <tagUsage gi="note" occurs="14"/>
          <tagUsage gi="u" occurs="4"/>
          <tagUsage gi="seg" occurs="192"/>
          <tagUsage gi="kinesic" occurs="0"/>
          <tagUsage gi="desc" occurs="0"/>
          <tagUsage gi="gap" occurs="0"/>
        </namespace>
      </tagsDecl>
    </encodingDesc>
    <profileDesc>
      <settingDesc>
        <setting>
          <name type="city">Bucharest</name>
          <name type="country" key="RO">Romania</name>
          <date when="2014-09-17" ana="#parla.sitting">17.09.2014</date>
        </setting>
      </settingDesc>
    </profileDesc>
    <revisionDesc>
      <change when="2021-01-23"><name>Petru Rebeja</name>: Created file.</change>
    </revisionDesc>
  </teiHeader>
  <text>
    <body>
      <div type="debateSection">
      <head>ROMÂNIA CAMERA DEPUTAȚILOR</head><head type="session">Ședinta Camerei Deputaților din 17 septembrie 2014</head><note type="editorial">SUMAR</note><note type="summary">Aprobarea ordinii de zi și a programului de lucru.</note><note type="summary">Informare din partea Președintelui României, domnul Traian Băsescu, cu privire la aprobarea propunerilor primului-ministru referitoare la solicitarea Ambasadei SUA la București privind extinderea operațiunilor actuale în România, respectiv la intrarea și staționarea în România a forțelor și mijloacelor canadiene, în scopul pregătirii și desfășurării misiunii de poliție aeriană a NATO.</note><note type="summary">Prezentarea moțiunii de cenzură inițiate de 171 deputați și senatori, intitulată "Victor Ponta pune în pericol statul de drept! Opriți fraudarea alegerilor de către PSD!".</note><note type="summary">Dezbaterea și adoptarea Proiectului de Hotărâre pentru modificarea Hotărârii Parlamentului României nr.48/2012 privind aprobarea componenței nominale a Comisiei permanente comune a Camerei Deputaților și Senatului pentru relația cu UNESCO.</note><note type="summary">Dezbaterea și adoptarea Proiectului de Hotărâre pentru modificarea anexei la Hotărârea Parlamentului României nr.15/2013 privind aprobarea componenței nominale a Comitetului director al Grupului Român al Uniunii Interparlamentare.</note><note type="summary">Dezbaterea și adoptarea Proiectului de Hotărâre pentru modificarea anexei la Hotărârea Parlamentului României nr.23/2013 privind constituirea unor grupuri parlamentare de prietenie.</note><note type="time">Ședința a început la ora 14,15.</note><note type="chairman">Lucrările au fost conduse de domnul senator Cristian-Sorin Dumitrescu, vicepreședinte al Senatului, asistat de domnul senator Ion Rotaru, secretar al Senatului, și doamna deputat Liliana Mincă, secretar al Camerei Deputaților.</note><note type="speaker">Domnul Cristian-Sorin Dumitrescu:</note><u ana="#chair" who="#Cristian-Sorin-Dumitrescu:" xml:id="ParlaMint-RO-2014-09-17-CD.u1"><seg xml:id="ParlaMint-RO-2014-09-17-CD.seg1">Doamnelor și domnilor senatori și deputați,</seg><seg xml:id="ParlaMint-RO-2014-09-17-CD.seg2">Vă rog să luați loc în sală, ca să putem să deschidem ședința. Invit pe domnii secretari să ia loc la prezidiu.</seg><seg xml:id="ParlaMint-RO-2014-09-17-CD.seg3">În conformitate cu regulamentul, această ședință va fi condusă de reprezentantul Senatului, adică de mine, împreună cu domnul vicepreședinte al Camerei Deputaților Viorel Hrebenciuc, din partea Senatului domnul secretar Rotaru, din partea Camerei Deputaților doamna Liliana Mincă.</seg><seg xml:id="ParlaMint-RO-2014-09-17-CD.seg4">Doamnelor și domnilor, vă rog să luați loc în sală pentru a începe ședința. Deschid ședința comună a Senatului și Camerei Deputaților de astăzi 17 septembrie.</seg><seg xml:id="ParlaMint-RO-2014-09-17-CD.seg5">Doamnelor și domnilor deputați și senatori,</seg><seg xml:id="ParlaMint-RO-2014-09-17-CD.seg6">Vă rog să-mi permiteți să declar deschisă ședința comună a Senatului și Camerei Deputaților și să vă anunț că din totalul de 574 de senatori și deputați, sunt prezenți la lucrări, înregistrându-și prezența, 419. Cvorumul legal pentru desfășurarea lucrărilor este îndeplinit, 288 de senatori și deputați.</seg><seg xml:id="ParlaMint-RO-2014-09-17-CD.seg7">Proiectul ordinii de zi și proiectul programului de lucru pentru ședința comună de astăzi, stabilite de către birourile permanente a celor două Camere, cu participarea liderilor grupurilor parlamentare, au fost distribuite tuturor deputaților și senatorilor. Întreb dacă sunt obiecții cu privire la proiectul ordinii de zi. O invit și pe doamna secretar Mincă să ia loc la prezidiu. Doamnelor și domnilor, vă rog să luați loc.</seg><seg xml:id="ParlaMint-RO-2014-09-17-CD.seg8">Doamnelor și domnilor,</seg><seg xml:id="ParlaMint-RO-2014-09-17-CD.seg9">Supun la vot ordinea de zi. Dacă nu sunt intervenții sau solicitări din partea grupurilor parlamentare pe marginea acesteia.</seg><seg xml:id="ParlaMint-RO-2014-09-17-CD.seg10">Cine este pentru? Vă rog să exprimați prin vot. Vă mulțumesc.</seg><seg xml:id="ParlaMint-RO-2014-09-17-CD.seg11">Voturi împotrivă? Nu sunt.</seg><seg xml:id="ParlaMint-RO-2014-09-17-CD.seg12">Abțineri nu sunt.</seg><seg xml:id="ParlaMint-RO-2014-09-17-CD.seg13">Ordinea de zi a fost adoptată.</seg><seg xml:id="ParlaMint-RO-2014-09-17-CD.seg14">În legătură cu programul, dacă sunt obiecții? Observații? Intervenții din partea grupurilor politice parlamentare, dacă nu sunt?</seg><seg xml:id="ParlaMint-RO-2014-09-17-CD.seg15">Supun votului dumneavoastră programul de lucru.</seg><seg xml:id="ParlaMint-RO-2014-09-17-CD.seg16">Vă rog, doamnelor și domnilor, cine este pentru? Voturi împotrivă? Abțineri? În unanimitate, programul a fost adoptat, deci până la epuizarea ordinii de zi. [2]</seg><seg xml:id="ParlaMint-RO-2014-09-17-CD.seg17">La primul punct al ordinii de zi, avem o informare din partea Președintelui României, domnul Traian Băsescu, cu privire la aprobarea propunerilor primului-ministru referitoare la solicitarea Ambasadei Statelor Unite ale Americii la București privind extinderea operațiunilor actuale în România, respectiv intrarea și staționarea în România a forțelor și mijloacelor canadiene, în scopul pregătirii și desfășurării misiunii de poliție aeriană a NATO.</seg><seg xml:id="ParlaMint-RO-2014-09-17-CD.seg18">Doamnelor și domnilor,</seg><seg xml:id="ParlaMint-RO-2014-09-17-CD.seg19">Vă rog să-mi permiteți să dau citire și să vă prezint această informare a șefului statului.</seg><seg xml:id="ParlaMint-RO-2014-09-17-CD.seg20">"Consiliul Suprem de Apărare a Țării, în ședința din data de 2 iulie a.c., a analizat solicitarea Ambasadei Statelor Unite la București referitoare la extinderea operațiunilor actuale în România și solicitarea autorităților militare NATO de suplimentare a forțelor și mijloacelor care execută misiuni de poliție aeriană..."</seg><seg xml:id="ParlaMint-RO-2014-09-17-CD.seg21">Din sală:</seg><seg xml:id="ParlaMint-RO-2014-09-17-CD.seg22">Nu se aude!</seg></u><note type="speaker">Domnul Cristian-sorin Dumitrescu:</note><u ana="#regular" who="#Cristian-sorin-Dumitrescu:" xml:id="ParlaMint-RO-2014-09-17-CD.u2"><seg xml:id="ParlaMint-RO-2014-09-17-CD.seg23">Îmi pare foarte rău. Așa-i mai bine? Asta-i situația. Acum cred că se aude mai bine, da? Mulțumesc foarte mult.</seg><seg xml:id="ParlaMint-RO-2014-09-17-CD.seg24">"Solicitarea Ambasadei SUA se referă la includerea personalului forțelor armate străine, care aparține statelor membre NATO și PfP susținute de Statele Unite ale Americii, în cadrul operațiilor de transport multimodal pe teritoriul României al resurselor umane și materiale aparținând Guvernului SUA, dinspre și către Afganistan, în sprijinul operației NATO, International Security Assistance Force și al operației de coaliție Enduring Freedom, în anul 2014, precum și utilizarea Aeroportului Internațional "Henri Coandă" Otopeni ca alternativă în situația existenței condițiilor meteo nefavorabile care nu permit operarea pe Aeroportul Internațional "Mihail Kogălniceanu" - Constanța.</seg><seg xml:id="ParlaMint-RO-2014-09-17-CD.seg25">Staționarea temporară a personalului din statele susținute de Statele Unite ale Americii pe timpul tranzitării teritoriului României, în limita unui flux bidiredicțional de până la 200 de pasageri, va fi asigurată în cadrul Bazei înaintate de operare de la "Mihail Kogălniceanu" care se află în folosința forțelor SUA.</seg><seg xml:id="ParlaMint-RO-2014-09-17-CD.seg26">Solicitarea autorităților militare NATO privind suplimentarea forțelor și mijloacelor care execută misiuni de poliție aeriană în țările de la flancul estic al Alianței are în vedere, în cazul în care criza din Ucraina se accentuează, utilizarea forțelor și mijloacelor Armatei canadiene care sunt dislocate în prezent pe teritoriul României, în scopul pregătirii și desfășurării unor astfel de misiuni.</seg><seg xml:id="ParlaMint-RO-2014-09-17-CD.seg27">La nivel aliat, această abordare este considerată cea mai potrivită, în comparație cu demersurile care ar trebui întreprinse în cazul dislocării altor forțe și mijloace.</seg><seg xml:id="ParlaMint-RO-2014-09-17-CD.seg28">Forțele și mijloacele Armatei canadiene, în baza Acordului tehnic încheiat între ministerele apărării din România și Canada, pentru perioada mai-septembrie 2014, desfășoară activități specifice de antrenament și pregătire în comun cu forțele aeriene române.</seg><seg xml:id="ParlaMint-RO-2014-09-17-CD.seg29">În temeiul și în condițiile Legii nr.291/2007 privind intrarea, staționarea și desfășurarea de operațiuni sau tranzitul forțelor armate străine pe teritoriul României, după consultarea Consiliului Suprem de Apărare a Țării, am aprobat propunerile primului-ministru referitoare la solicitarea Ambasadei SUA la București privind extinderea operațiunilor actuale în România, respectiv la intrarea și staționarea în România a forțelor și mijloacelor canadiene, în scopul pregătirii și desfășurării misiunii de poliție aeriană NATO.</seg><seg xml:id="ParlaMint-RO-2014-09-17-CD.seg30">Executarea de către forțele și mijloacele canadiene, dislocate pe teritoriul României, a misiunii de poliție aeriană NATO, se va face numai la solicitarea României, în condițiile prevăzute de legile în vigoare."</seg><seg xml:id="ParlaMint-RO-2014-09-17-CD.seg31">Semnează președintele României - Traian Băsescu. [3]</seg><seg xml:id="ParlaMint-RO-2014-09-17-CD.seg32">Vă mulțumesc pentru atenția acordată și trecem la punctul 2 al ordinii de zi, prezentarea moțiunii de cenzură inițiate de 171 deputați și senatori. Aș dori... cine susține... domnul deputat Theodor Nicolescu. Îl invit la microfon pentru a prezenta conținutul moțiunii.</seg><seg xml:id="ParlaMint-RO-2014-09-17-CD.seg33">Aveți cuvântul, domnule deputat.</seg></u><note type="speaker">Domnul Theodor-Cătălin Nicolescu:</note><u ana="#regular" who="#Theodor-Cătălin-Nicolescu:" xml:id="ParlaMint-RO-2014-09-17-CD.u3"><seg xml:id="ParlaMint-RO-2014-09-17-CD.seg34">Mulțumesc frumos.</seg><seg xml:id="ParlaMint-RO-2014-09-17-CD.seg35">Domnule președinte de ședință,</seg><seg xml:id="ParlaMint-RO-2014-09-17-CD.seg36">Moțiunea noastră de cenzură este intitulată "Victor Ponta pune în pericol statul de drept! Opriți fraudarea alegerilor de către PSD!"</seg><seg xml:id="ParlaMint-RO-2014-09-17-CD.seg37">Domnilor președinți ai celor două Camere,</seg><seg xml:id="ParlaMint-RO-2014-09-17-CD.seg38">Doamnelor și domnilor colegi,</seg><seg xml:id="ParlaMint-RO-2014-09-17-CD.seg39">În timp ce la granițele estice ale Uniunii Europene și în imediata noastră vecinătate a luat amploare un conflict care afectează suveranitatea și independența unui stat, prin acțiuni agresive regizate din exterior, în România ultimelor luni, asaltul asupra democrației și asupra statului de drept a atins cote alarmante. Atacul este concertat, produs din interior, iar artizanul acestor acțiuni destabilizatoare este însuși Guvernul României, sub conducerea premierului Victor Ponta. Unicul scop al acestui marș în forță este fraudarea alegerilor prezidențiale din această toamnă.</seg><seg xml:id="ParlaMint-RO-2014-09-17-CD.seg40">După 6 luni de la învestirea Cabinetului Ponta 3, un scurt inventar al acțiunilor guvernamentale ne relevă dimensiunile dezastrului. Dezastrul economic, confirmat prin intrarea oficială a țării noastre în recesiune tehnică, ca urmare a unui act de guvernare incompetent, lipsit de viziune, care a împovărat mediul de afaceri și a sărăcit populația, este completat în mod nefericit de atentatul la instituții fundamentale ale statului, care rând pe rând au fost plasate sub dominația partidului-stat PSD.</seg><seg xml:id="ParlaMint-RO-2014-09-17-CD.seg41">Astfel, subordonarea totală a devenit politică de stat, iar la masa Guvernului nu mai avem miniștri care, prin jurământ, s-au angajat să respecte legile și Constituția, să apere democrația, ci o camarilă preocupată de îndestularea clientelei politice, responsabilă cu propaganda și cu identificarea de formule legislative toxice prin care democrația să fie subminată, iar interesul strict politic și de partid să primeze.</seg><seg xml:id="ParlaMint-RO-2014-09-17-CD.seg42">Pe măsură ce se apropie campania electorală din această toamnă, toate aceste manifestări s-au radicalizat, abuzurile s-au înmulțit, și nu mai există pentru prezidențiabilul Victor Ponta nicio stavilă în calea nevoii de satisfacere a setei de putere și "a pohtei ce-a pohtit" - scaunul de la Cotroceni.</seg><seg xml:id="ParlaMint-RO-2014-09-17-CD.seg43">S-a ajuns într-un punct culminant, care nu mai poate fi tolerat, care trebuie stopat.</seg><seg xml:id="ParlaMint-RO-2014-09-17-CD.seg44">Emiterea pe bandă rulantă de acte normative, sub forma recentei Ordonanțe de urgență nr. 45/2014 de modificare și completare a Legii privind alegerea Președintelui României, ce afectează în mod grav regimul electoral din România, cu scopul evident de a crea în mod artificial un avantaj electoral domnului Victor Ponta, candidatul PSD la Președinția României, precum și emiterea Ordonanței de urgență nr. 55/2014 pentru reglementarea unor măsuri privind administrația publică locală, în același mod mișelesc, sau preluarea de către premier în ograda proprie a unor instituții din aparatul de forță al statului ne îndeamnă să recurgem la inițierea acestei moțiuni de cenzură în Parlamentul României, pentru a atrage atenția o dată în plus asupra pericolului ce amenință democrația din România și pentru a stopa derapajele grave la care s-a ajuns prin imixtiunea factorului politic PSD-ist în funcționarea unor structuri de stat.</seg><seg xml:id="ParlaMint-RO-2014-09-17-CD.seg45">Moțiunea de cenzură de astăzi vă este adresată, domnule prim-ministru Victor Ponta - chiar dacă azi lipsește, aș adăuga eu -, și ea nu are nevoie de prea multe precizări din partea dumneavoastră. Ați demonstrat de ce sunteți în stare și nimic din ceea ce veți încerca să spuneți în apărarea dumneavoastră sau a cabinetului pe care îl patronați nu vă poate disculpa de imensa vină care vă apasă pe umeri, pentru că de conștiință nici nu poate fi vorba.</seg><seg xml:id="ParlaMint-RO-2014-09-17-CD.seg46">Prin legiferarea migrației politice la nivelul autorităților publice locale sunteți răspunzător și sunteți cu toții, cei aflați în banca ministerială, de masacrarea statului de drept în România, de furtul votului liber exprimat de români la ultimele alegeri din 2012 și pentru faptul că ați expus țara noastră criticilor partenerilor externi, care și-au manifestat, de mai multe ori, îngrijorarea în legătură cu modul total netransparent în care adoptați legi în domenii sensibile. Mai mult chiar, cu ocazia seminarului pentru evaluarea impactului modificărilor legislative cu tema "Promovarea Parteneriatului Strategic Economic și Comercial", organizat de Ambasada Statelor Unite, Camera de Comerț Româno-Americană și Guvernul României, asistentul adjunct al secretarului de stat pentru Europa și Eurasia, diplomat de rang înalt al Departamentului de Stat al SUA, a declarat că schimbările bruște ale regulilor jocului pot leza serios unele afaceri, iar folosirea ordonanțelor de urgență creează incertitudine, sperie investitorii și stagnează creșterea economică.</seg><seg xml:id="ParlaMint-RO-2014-09-17-CD.seg47">Stimați guvernanți,</seg><seg xml:id="ParlaMint-RO-2014-09-17-CD.seg48">Diferența dintre democrație și dictatură este dată de modul în care este dobândită legitimitatea aleșilor. Prin Ordonanța de urgență nr. 55/2014 pentru reglementarea unor măsuri privind administrația publică locală, ați legalizat migrația politică și astfel ați provocat o delegitimare a aleșilor locali, deschizând practic calea spre un regim autoritar și arbitrar.</seg><seg xml:id="ParlaMint-RO-2014-09-17-CD.seg49">Atrocitatea acțiunilor cuplului comunistoid Ponta-Dragnea de a forța prin mită, șantaj și furt crearea de majorități în jurul PSD-ului în consiliile locale și județene descrie o pagină neagră în parcursul postdecembrist al țării noastre.</seg><seg xml:id="ParlaMint-RO-2014-09-17-CD.seg50">După 24 de ani de la obținerea cu sacrificii imense a drepturilor și libertăților democratice, guvernarea Ponta dinamitează toate progresele realizate și întoarce România din drum, plasând-o într-o zonă gri a țărilor cu deficit de democrație.</seg><seg xml:id="ParlaMint-RO-2014-09-17-CD.seg51">În numele interesului meschin de a vă menține la putere și de a vă perpetua această putere prin câștigarea președinției României, terfeliți statul de drept, schimbați în mod mârșav regulile jocului democratic, trișați, mai pe românește, iar consecințele sunt devastatoare.</seg><seg xml:id="ParlaMint-RO-2014-09-17-CD.seg52">Pe plan intern înseamnă regres, înseamnă o palmă dată tuturor românilor care au luptat pentru câștigarea drepturilor democratice, între care se numără și dreptul la vot și obligația respectării votului exprimat.</seg><seg xml:id="ParlaMint-RO-2014-09-17-CD.seg53">Pe plan extern înseamnă stigmatizare, înseamnă reticență din partea potențialilor investitori, care caută stabilitate și predictibilitate atunci când sunt interesați să-și plaseze capitalul la noi în țară.</seg><seg xml:id="ParlaMint-RO-2014-09-17-CD.seg54">Consolidarea statului de drept în România, respectul față de instituțiile statului și garantarea independenței acestora au devenit, sub guvernarea Ponta, concepte golite de conținut, sacrificate în favoarea intereselor politicianiste, care primează în fața valorilor constituționale.</seg><seg xml:id="ParlaMint-RO-2014-09-17-CD.seg55">Pentru a anihila și anchiloza instituțiile statului, Cabinetul Ponta 3 a pus la bătaie un întreg arsenal de practici abuzive.</seg><seg xml:id="ParlaMint-RO-2014-09-17-CD.seg56">Ați construit, stimați guvernanți, o mașinărie odioasă prin care ați destructurat instituții democratice, transformându-le în anexe pesedizate. Astfel, domnule prim-ministru, v-ați asigurat că instituțiile de forță din această țară vă devin credincioase, plasându-le sub directa dumneavoastră coordonare, numind direct în fruntea lor oameni loiali care să vă servească interesul personal.</seg><seg xml:id="ParlaMint-RO-2014-09-17-CD.seg57">Stimați colegi parlamentari,</seg><seg xml:id="ParlaMint-RO-2014-09-17-CD.seg58">După eșecul înregistrat la alegerile din 2004 și 2009, când Partidul Social Democrat nu a reușit să adune suficiente voturi pentru a câștiga prezidențialele în mod onest și democratic, acum, același PSD, prin Guvernul Ponta, vrea ca în 2014 să fure voturile care îi lipsesc.</seg><seg xml:id="ParlaMint-RO-2014-09-17-CD.seg59">În acest scop, Guvernul PSD a pus în aplicare o adevărată campanie instituțională în scopul de a se asigura că nimeni și nimic nu-i va sta în calea fraudării alegerilor.</seg><seg xml:id="ParlaMint-RO-2014-09-17-CD.seg60">Planul operativ al Guvernului PSD poate fi descris astfel:</seg><seg xml:id="ParlaMint-RO-2014-09-17-CD.seg61">Pasul 1- Înarmarea</seg><seg xml:id="ParlaMint-RO-2014-09-17-CD.seg62">În chip meschin, sub vălul unei democratizări și eficientizări a activității din zonele foarte speciale ale administrației publice centrale, încet-încet, primul-ministru Victor Ponta și-a atras de partea sa aparatul de forță al statului.</seg><seg xml:id="ParlaMint-RO-2014-09-17-CD.seg63">Ne referim aici la Direcția generală de informații și protecție internă din cadrul Ministerului Administrației și Internelor, care a fost reorganizată ca departament în cadrul Ministerului Afacerilor Interne, coordonat de un secretar de stat, ajutat de 2 subsecretari de stat, numiți și eliberați, din funcție, atenție, prin decizie a prim-ministrului.</seg><seg xml:id="ParlaMint-RO-2014-09-17-CD.seg64">De asemenea, printr-un alt proiect de lege se prevede că Inspectoratul General al Poliției Române este condus de un inspector general, cu rang de secretar de stat, numit prin decizie a prim-ministrului, la propunerea ministrului afacerilor interne, după consultarea Corpului Național al Polițiștilor.</seg><seg xml:id="ParlaMint-RO-2014-09-17-CD.seg65">Așadar, România ar urma să fie primul stat din Uniunea Europeană care acordă un rang politic șefului Poliției, creându-se un clivaj între ceilalți șefi de arme din interiorul aceluiași minister. Este evident că un astfel de demers legislativ devine periculos într-un an cu două scrutine electorale.</seg><seg xml:id="ParlaMint-RO-2014-09-17-CD.seg66">Tot printr-o propunere legislativă, apropiații premierului i-au asigurat și controlul asupra Departamentului de informații pentru apărare. Astfel, șeful Departamentului de informații pentru apărare este numit de către primul-ministru, la propunerea ministrului apărării naționale, cu avizul Consiliului Suprem de Apărare a Țării. Funcția de șef al Departamentului de informații pentru apărare este asimilată funcției de secretar de stat.</seg><seg xml:id="ParlaMint-RO-2014-09-17-CD.seg67">Elementul comun al acestor acțiuni legislative în cascadă, care vin să întărească puterea șefului guvernului, îl reprezintă următoarea sintagmă: "numiți și eliberați din funcție prin decizie a primului-ministru".</seg><seg xml:id="ParlaMint-RO-2014-09-17-CD.seg68">Domnule prim-ministru Victor Ponta,</seg><seg xml:id="ParlaMint-RO-2014-09-17-CD.seg69">Apetența pentru a concentra întreaga putere în mâinile dumneavoastră trădează un mod de guvernare abuziv și discreționar, dar ne mai spune ceva: nu sunteți sigur că cei care vă înconjoară, de la miniștri la clientelă politică, vă vor urma visul, iar această frică a atins cote paroxistice, dacă ne gândim și la episodul mutării biroului de la Palatul Victoria la Ministerul Apărării.</seg><seg xml:id="ParlaMint-RO-2014-09-17-CD.seg70">Ceea ce vă definește este teama, domnule Victor Ponta, iar teama că nu veți ajunge președintele acestei țări vă îndeamnă la gesturi disperate, săvârșite cu încălcarea legilor și a Constituției.</seg><seg xml:id="ParlaMint-RO-2014-09-17-CD.seg71">Stimați colegi,</seg><seg xml:id="ParlaMint-RO-2014-09-17-CD.seg72">În această etapă a înarmării, așa cum am numit-o noi, mai amintim o piesă care face ca filmul fraudării alegerilor să prindă contur: folosirea Curții de Conturi, cea care poate sesiza organele de anchetă penală, ca instrument de teroare politică pentru aleșii locali care refuză transferul la PSD.</seg><seg xml:id="ParlaMint-RO-2014-09-17-CD.seg73">Pentru primarii și aleșii locali care refuză să se alinieze și să intre în PSD sau în partidele-satelit - PC, UNPR, PLR -, Curtea de Conturi, controlată de PSD, este folosită ca un instrument de presiune politică.</seg><seg xml:id="ParlaMint-RO-2014-09-17-CD.seg74">Pentru a se asigura de controlul total al Curții de Conturi, Guvernul Ponta calcă în picioare separația puterilor în stat și dă indicații Parlamentului cum să nu aplice o decizie a Curții Constituționale, folosindu-l în acest scop pe însuși ministrul pentru relația cu Parlamentul.</seg><seg xml:id="ParlaMint-RO-2014-09-17-CD.seg75">Practic, PSD, prin Guvernul Ponta, urmărește fraudarea alegerilor prin stoparea sau dirijarea controalelor Curții de Conturi. În concret, prin menținerea în funcție a celor doi membri ai plenului Curții de Conturi ale căror mandate au fost constatate ca neconstituționale de către Curtea Constituțională, PSD își asigură majoritatea voturilor în structura de conducere a Curții de Conturi, care poate opri sau redirecționa orice control al acestei instituții, de la primăriile sau consiliile județene arondate PSD și acoliților săi la primăriile sau consiliile județene conduse de membrii opoziției.</seg><seg xml:id="ParlaMint-RO-2014-09-17-CD.seg76">Astfel, fondurile primite de către primarii PSD și de către primarii care vor migra la PSD se cheltuiesc după bunul-plac de către aleșii locali pentru că nu are cine să-i controleze.</seg><seg xml:id="ParlaMint-RO-2014-09-17-CD.seg77">Curtea de Conturi este în totalitate a PSD, pentru că domnul Zgonea, împreună cu domnul Tăriceanu, încalcă Constituția refuzând să pună în aplicare decizia Curții Constituționale prin care s-a constatat că doi membri ai Curții de Conturi au fost numiți ilegal în funcții. Refuzul se bazează pe "indicația prețioasă" a ministrului pentru relația cu Parlamentul, indicație pe cât de importantă, pe atât de ilegală și neconstituțională.</seg><seg xml:id="ParlaMint-RO-2014-09-17-CD.seg78">Discutând juridic, adresa ministrului Nicolicea conține o argumentație eronată prin care se deturnează atenția de la punerea în aplicare a unei decizii a Curții Constituționale la faptul că, după publicarea deciziei CCR nr. 727/2012, Parlamentul României nu a procedat la completarea Legii privind organizarea și funcționarea Curții Constituționale. Lăsând la o parte ridicolul argumentației Guvernului Ponta, acesta atinge culmea tupeului juridic, încercând să impună Parlamentului să nu aplice o decizie a Curții Constituționale, invocând ca temei tocmai o decizie a acesteia în care aceasta cataloghează ca neconstituțional și abuziv comportamentul Guvernului Ponta de a emite o ordonanță de urgență prin care punea în imposibilitate Curtea Constituțională de a se mai pronunța asupra constituționalității hotărârilor Parlamentului.</seg><seg xml:id="ParlaMint-RO-2014-09-17-CD.seg79">Constatați absurdul motivației în baza căreia domnul Zgonea se comportă neconstituțional: Curtea Constituțională nu are atribuția de a analiza constituționalitatea hotărârilor Parlamentului, invocând în acest sens decizia Curții Constituționale nr. 727/2012, decizie prin care însuși plenul Curții Constituționale constată tocmai faptul că are atribuția constituțională de a se pronunța asupra acestor lucruri.</seg><seg xml:id="ParlaMint-RO-2014-09-17-CD.seg80">Unde s-a mai văzut o asemenea impostură? Trioul fatal pentru statul de drept din România, Ponta-Nicolicea-Zgonea, falsifică jurisprudența Curții Constituționale și pune, astfel, între paranteze legea fundamentală în stat - Constituția.</seg><seg xml:id="ParlaMint-RO-2014-09-17-CD.seg81">Vă atragem atenția, domnilor, că, de la data publicării în Monitorul Oficial a deciziei Curții Constituționale, orice act îndeplinit de Curtea de Conturi cu participarea celor două persoane numite neconstituțional este nul de drept, iar continuarea îndeplinirii funcțiilor de către aceste persoane poate atrage răspunderea penală pentru săvârșirea infracțiunii de abuz în serviciu.</seg><seg xml:id="ParlaMint-RO-2014-09-17-CD.seg82">La această demonstrație în forță a întregului Guvern, făcută cu încălcarea grosolană a legilor și cu suspendarea Constituției, sunteți părtași și complici cu toții, stimați membri ai majorității parlamentare.</seg><seg xml:id="ParlaMint-RO-2014-09-17-CD.seg83">Doamnelor și domnilor parlamentari,</seg><seg xml:id="ParlaMint-RO-2014-09-17-CD.seg84">În tot acest plan diabolic, după pasul înarmării, urmează pasul 2, cel al organizării logisticii pentru atac în vederea fraudării alegerilor.</seg><seg xml:id="ParlaMint-RO-2014-09-17-CD.seg85">Prin Ordonanța de urgență nr.45/2014, Guvernul României a legiferat, neconstituțional, modificări în sistemul electoral privind alegerea Președintelui României care vizează componența comisiilor electorale, procedura de delimitare a secțiilor de votare, procedura de înregistrare a candidaților, procedura de înregistrare a alegătorilor în liste.</seg><seg xml:id="ParlaMint-RO-2014-09-17-CD.seg86">Cu mai puțin de un an de zile înainte de alegerile prezidențiale, manifestând un dispreț total față de recomandările Comisiei de la Veneția în materie electorală, Cabinetul Ponta emite această ordonanță de urgență, aducând atingere principiilor fundamentale care stau la baza statului de drept.</seg><seg xml:id="ParlaMint-RO-2014-09-17-CD.seg87">"Un principiu fundamental al sistemului electoral european, un principiu garanție este acela că legea electorală trebuie să se bucure de o anumită stabilitate ca să nu apară ca fiind obiectul unei manipulări partizane." Este un citat din Comisia de la Veneția. Acesta este un extras din recomandările Comisiei de la Veneția, necunoscut, din câte se pare, premierului Ponta. Sau ne aflăm din nou în fața unui caz de dedublare a personalității șefului Guvernului? Ca politician, candidat la Președinția României, ignoră o astfel de recomandare pentru că-i servește interesului electoral, însă ca jurist vrem să credem că deține această informație în bagajul său de cunoștințe juridice, doar că nu o aplică, dacă nu-i este favorabil contextul.</seg><seg xml:id="ParlaMint-RO-2014-09-17-CD.seg88">Constatăm și în această situație că pentru premierul Ponta, practica statelor democratice, în materie de drept electoral, nu are nicio valoare. De fapt, în întreaga concepție a domnului Victor Ponta democrația și statul de drept se dovedesc a fi un obstacol în atingerea obiectivului final - președinția țării.</seg><seg xml:id="ParlaMint-RO-2014-09-17-CD.seg89">Un singur aspect am dori să mai subliniem, referitor la această ordonanță: s-a ajuns ca, prin lege, votul multiplu să fie încurajat.</seg><seg xml:id="ParlaMint-RO-2014-09-17-CD.seg90">Secțiile speciale de votare, dotate cu program electronic de verificare a identității votantului și cu camere video de supraveghere reprezentau, până acum, o garanție că votul multiplu poate fi depistat imediat. Prin eliminarea acestei dispoziții legale și prin generalizarea procedurii de înscriere pe lista suplimentară a votantului aflat în altă localitate decât localitatea de domiciliu, se creează premisa unei fraude electorale prin metoda votului multiplu, aspect care situează reglementarea în afara sferei constituționale. Iar astfel, strategii PSD mai au un singur element de pus la punct - traseele pe care vor circula "excursioniștii penali" pentru a vizita... secții de votare în vederea înfăptuirii măreței realizări, "votul multiplu" pentru candidatul PSD.</seg><seg xml:id="ParlaMint-RO-2014-09-17-CD.seg91">Prin acest nou element al planului operativ pe care l-am prezentat, se conturează, din ce în ce mai clar, opera "magistrală" pusă la cale de către Victor Ponta și subalternii săi, în vederea cuceririi ultimei redute care le-a mai rămas până la stăpânirea totală a acestei țări - Președinția României.</seg><seg xml:id="ParlaMint-RO-2014-09-17-CD.seg92">Stimați colegi,</seg><seg xml:id="ParlaMint-RO-2014-09-17-CD.seg93">Cele două etape sunt continuate de către Guvern prin orchestrarea pasului 3 - recrutarea. Aspirarea de aleși locali în teritoriu care să aducă voturi pentru candidatul PSD, prim-ministrul Victor Ponta, Președintele PSD.</seg><seg xml:id="ParlaMint-RO-2014-09-17-CD.seg94">Prin Ordonanța de urgență nr.55/2014, Guvernul Ponta scoate România la tarabă. Nimic nu mai contează atunci când PSD poate profita de pe urma "cancerului pe care îl reprezintă traseismul politic". Bănuim că pentru domnul Ponta "cancerul" a devenit bun, pentru că dumnealui este cel care califica astfel traseismul politic pe care astăzi îl îmbrățișează și încurajează fără nicio reținere.</seg><seg xml:id="ParlaMint-RO-2014-09-17-CD.seg95">Ce ciudată răzgândire, având în vedere că Victor Ponta din opoziție declara că ,,Migrația politică ar trebui interzisă prin Constituție."</seg><seg xml:id="ParlaMint-RO-2014-09-17-CD.seg96">Sau: ,,dacă primarul sau consilierul județean își pierde mandatul dacă trece la alt partid, la fel trebuie să se întâmple și cu parlamentarul. Genul acesta de turiști politici trebuie să-i sancționam prin lege", același Victor Ponta declara lucrurile acestea. Duplicitatea omului politic Victor Ponta, premier al României și candidat la prezidențialele din toamnă, este evidentă.</seg><seg xml:id="ParlaMint-RO-2014-09-17-CD.seg97">Dincolo de abuzul de putere pe care această ordonanță îl presupune, ea mai are un rol: ne arată fața hâdă a mentalității de baron local. Pentru domnii Ponta, Dragnea și compania, un organ deliberativ nu funcționează decât dacă ia deciziile pe care ei le dictează. În caz contrar, trebuie găsită soluția pentru a aduce la ordine autoritățile locale "deviaționiste". Baronul stabilește ce e bine și ce e rău, ce trebuie adoptat și ce nu, cine are dreptul să respire și cine nu.</seg><seg xml:id="ParlaMint-RO-2014-09-17-CD.seg98">Trebuie oare să ne mai mirăm că prin ordonanța de urgență Guvernul Ponta modifică regimul juridic al unor instituții fundamentale ale statului - autoritățile locale, și chiar legea alegerilor locale? Ce dacă o fițuică - cred ei! -, pe care au jurat la un moment dat, numită - dacă-și amintesc bine! - Constituția României, le spune în art. 115 alin. 6 că nu pot face așa ceva? Baronii - minți luminate - știu mai bine! Ce dacă se joacă cu mandatele aleșilor locali și cu stabilitatea instituțională a autorităților locale? Asta e vrerea lor!</seg><seg xml:id="ParlaMint-RO-2014-09-17-CD.seg99">Stimați membri ai Guvernului,</seg><seg xml:id="ParlaMint-RO-2014-09-17-CD.seg100">Domnule prim-ministru Victor Ponta,</seg><seg xml:id="ParlaMint-RO-2014-09-17-CD.seg101">Nu ne-am lămurit încă unde a fost urgența ordonanței? În adresa domnului ministru Nicolicea care ne spune că de data asta niște decizii ale Curții Constituționale nu contează, că le vom aplica data viitoare?</seg><seg xml:id="ParlaMint-RO-2014-09-17-CD.seg102">Domnule Ponta, mentorul dumneavoastră, domnul Adrian Năstase discuta dacă să înceapă urmărirea penală în dosarele adversarilor în plină ședință de partid, pentru a termina plângându-se că este condamnat politic. Asta nu vă dă de gândit? Credeți că dacă o astfel de ordonanță ar rămâne necombătută, nu va veni o zi în care îi veți cădea victimă dumneavoastră și complicii dumneavoastră la siluirea Constituției, a democrației și a bunului-simț?</seg><seg xml:id="ParlaMint-RO-2014-09-17-CD.seg103">De câtă rea-credință este nevoie pentru a nu vedea deciziile în care Curtea Constituțională a arătat că lupta împotriva traseismului este legitimă și constituțională?</seg><seg xml:id="ParlaMint-RO-2014-09-17-CD.seg104">Domnule prim-ministru și președinte al PSD, poate nu e timpul pierdut pentru a arăta că mai aveți o umbră de normalitate. Refuzați dumneavoastră și acoliții dumneavoastră să racolați traseiști! În loc de promisiuni dați-le ceea ce merită: dispreț. Și poate vă veți salva...</seg><seg xml:id="ParlaMint-RO-2014-09-17-CD.seg105">Stimați colegi,</seg><seg xml:id="ParlaMint-RO-2014-09-17-CD.seg106">Această ordonanță este un măr otrăvit oferit pe tavă aleșilor locali, iar otrava lui va contamina întreaga administrație publică locală din România, cu efecte directe asupra comunităților locale, asupra vieții de zi cu zi a românilor care, în cele din urmă, nu vor înghiți trădarea, furtul și minciuna și vor taxa întreaga clasă politică. Guvernul Ponta, în frunte cu premierul Victor Ponta și cu aceia dintre dumneavoastră care girați prin obediență și pasivitate migrația aleșilor locali, veți fi singurii răspunzători pentru tot răul antrenat în societate prin promovarea acestui act normativ.</seg><seg xml:id="ParlaMint-RO-2014-09-17-CD.seg107">Se încearcă ca prin fonduri guvernamentale să se securizeze fidelitatea primarilor PSD și să se atragă noi aleși locali în PSD, cărora li se promit noi proiecte și privilegii. Pentru ca primarii și aleșii locali, consilieri locali sau județeni să poată migra spre PSD, Guvernul a adoptat Ordonanța de urgență nr.55/2014 care suspendă prevederile legii care interzicea migrația, sub sancțiunea pierderii mandatului de către alesul local.</seg><seg xml:id="ParlaMint-RO-2014-09-17-CD.seg108">Trebuie reținut faptul că atât premierul Victor Ponta, cât și diverși membri ai Guvernului au transmis mesaje către aleșii locali că bugetul din acest an mai suportă un deficit de 2% din produsul intern brut, bani care ar putea, la o adică, să fie direcționați către primarii care vor veni la PSD. Investițiile din prima jumătate a anului au fost sacrificate, iar România, aruncată în recesiune, pentru ca Ponta să poată ieși, înaintea campaniei, la shopping electoral.</seg><seg xml:id="ParlaMint-RO-2014-09-17-CD.seg109">Este de menționat că singurul caracter de urgență al acestui act normativ este dat de faptul că, în momentul adoptării lui, mai erau doar zece săptămâni până la alegeri. Altfel, nimic nu justifica adoptarea acestei ordonanțe, cu siguranță nu apelurile false ale diverșilor aleși locali ai PSD, ascunși sub funcția de președinți ai unor asociații de consilii județene, de municipii sau orașe din România.</seg><seg xml:id="ParlaMint-RO-2014-09-17-CD.seg110">Spre exemplu, Uniunea Națională a Consiliilor Județene din România, UNCJR, este condusă de președintele Consiliului Județean Vrancea, Marian Oprișan, și a fost condusă înaintea lui Oprișan chiar de către însuși Liviu Dragnea. Asociația Orașelor din România este condusă de primarul PSD din Năvodari, Nicolae Matei, care a fost reținut de mai multe ori pentru fapte de corupție de către DNA. Asociația Municipiilor din România este condusă de către Tudor Pendiuc, și el membru PSD, primar al municipiului Pitești. Cotidianul "Adevărul", în data de 31 august, relatează că numeroși membri ai conducerii acestor asociații nu au fost consultați și că nu aveau cunoștință de faptul că în numele asociației din care fac parte a fost trimis un material oficial către Guvern, care ar cere o inițiativă precum cea adoptată de Guvern.</seg><seg xml:id="ParlaMint-RO-2014-09-17-CD.seg111">Ordonanța de urgență nr.55/2014 este o ticăloșie fără margini, iar dumneavoastră, stimați colegi parlamentari, care susțineți Guvernul, dacă vă considerați oameni politici responsabili, aveți datoria să curmați drumul ilegal al acestui Cabinet, votând alături de noi această moțiune de cenzură.</seg><seg xml:id="ParlaMint-RO-2014-09-17-CD.seg112">Noi, inițiatorii acestei moțiuni, vom merge până la capăt, vom uza, așa cum am dovedit deja, de toate pârghiile legale pentru a bloca acest act abuziv, retrograd, prin care administrația publică din România este aruncată în aer.</seg><seg xml:id="ParlaMint-RO-2014-09-17-CD.seg113">Stimați colegi,</seg><seg xml:id="ParlaMint-RO-2014-09-17-CD.seg114">Ultimul pas din planul operativ de fraudare a alegerilor prezidențiale, lovitura de grație dată de Cabinetul Ponta statului de drept și democrației este pusă în operă prin stăpânirea comunicațiilor, prin continuarea demersurilor de subjugare a instituțiilor de forță care au rol în organizarea procesului electoral, precum Serviciul de Telecomunicații Speciale.</seg><seg xml:id="ParlaMint-RO-2014-09-17-CD.seg115">Încă din luna februarie, când putem presupune că a fost conceput acest plan de fraudare, pe fondul analizelor sociologice și ale unor sfătuitori de taină ai liderilor de partid, PSD a propus ca Serviciul de Telecomunicații Speciale să fie reorganizat și trecut în subordinea Ministerului Afacerilor Interne.</seg><seg xml:id="ParlaMint-RO-2014-09-17-CD.seg116">La acel moment, în procedură de urgență, deși nimeni nu poate explica urgența, a fost introdus pe ordinea de zi a Camerei Deputaților proiectul de lege care stabilește reorganizarea Serviciului ca Departament în cadrul MAI. Proiectul abrogă o serie de articole din Legea STS care prevăd că Serviciul se află în coordonarea CSAT. Proiectul de lege este redactat în mod superficial, fără nicio justificare solidă, conținând doar cinci articole, primul dintre acestea prevăzând că STS se reorganizează ca Departament de Telecomunicații Speciale în cadrul MAI și devine o structură cu personalitate juridică condusă de un secretar de stat ajutat de trei subsecretari de stat, care sunt numiți și eliberați din funcție de către premier.</seg><seg xml:id="ParlaMint-RO-2014-09-17-CD.seg117">Cel mai grav este că proiectul de lege prevede că structura generală a Departamentului de telecomunicații speciale, atribuțiile componentelor sale funcționale, efectivele și resursele în timp de pace și în timp de război, regimul rețelelor și echipamentelor de telecomunicații speciale și mobilizarea serviciului se stabilesc prin hotărâre de guvern, Hotărâre de guvern emisă de către același Guvern Ponta 3 care este în tot și în toate, care în ultimele luni nu a ratat nicio ocazie să demonstreze că a rămas tributar metodelor comuniste de organizare a alegerilor, manifestând admirație față de un regim de tristă amintire pentru noi, românii, așa cum premierul nu s-a sfiit să o facă publică în cadrul ultimei sale vizite oficiale în China.</seg><seg xml:id="ParlaMint-RO-2014-09-17-CD.seg118">Modul în care PSD a pus la cale toată această operațiune de fraudare a alegerilor este revoltător și înspăimântător, dacă ne gândim la mixul de mijloace ilegale, neconstituționale, la care s-a recurs. Procesul electoral trebuia dominat și bine organizat pentru a sluji unicului scop pentru Cabinetul Ponta 3 - alegerea premierului Victor Ponta în funcția de președinte al României.</seg><seg xml:id="ParlaMint-RO-2014-09-17-CD.seg119">Să recapitulăm, deci, cum se pregătește să fure Victor Ponta alegerile prezidențiale și calcă în picioare statul de drept, în câteva etape evidente:</seg><seg xml:id="ParlaMint-RO-2014-09-17-CD.seg120">1. Modifică legislația electorală cu mai puțin de un an înainte de alegeri și dă liber furtului de voturi prin practicarea turismului electoral. Încalcă statul de drept prin emiterea unei ordonanțe de urgență în materia drepturilor electorale.</seg><seg xml:id="ParlaMint-RO-2014-09-17-CD.seg121">2. Modifică Legea nr. 373/2004 privind Statutul aleșilor locali și fură primari, consilieri locali și județeni, permițându-le să se mute în barca puterii fără a-și pierde mandatul și le alocă fonduri guvernamentale în schimbul susținerii în alegerile prezidențiale a candidatului PSD. Încalcă statul de drept reglementând în locul Parlamentului, prin ordonanță de urgență în materia administrației publice locale, instituție fundamentală a statului de drept.</seg><seg xml:id="ParlaMint-RO-2014-09-17-CD.seg122">3. Dictează Parlamentului să nu pună în aplicare o decizie a Curții Constituționale, astfel încât Curtea de Conturi să rămână atașată PSD pentru a nu face controale la instituțiile conduse de aleși locali ai puterii care primesc discreționar fonduri guvernamentale pe care le vor cheltui după bunul-plac în următoarele 60 de zile.</seg><seg xml:id="ParlaMint-RO-2014-09-17-CD.seg123">Stimați colegi,</seg><seg xml:id="ParlaMint-RO-2014-09-17-CD.seg124">Guvernul Ponta 3 trebuie oprit! Campania Guvernului Ponta 3 de a frauda alegerile trebuie oprită! PSD împreună cu sateliții săi politici nu pregătesc o campanie electorală, ci pun în scenă o campanie masivă de fraudare!</seg><seg xml:id="ParlaMint-RO-2014-09-17-CD.seg125">Mesajul nostru către ei este: "Jos mâinile de pe administrația publică locală, lăsați aleșii locali să facă administrație în slujba cetățeanului, și nu politica dictată de la centru de o putere perfidă ce apelează la constrângeri financiare și șantaj pentru a-și asigura supremația. Lăsați instituțiile statului să funcționeze liber, fără a le transforma în gubernii personale ale domnului Victor Ponta!"</seg><seg xml:id="ParlaMint-RO-2014-09-17-CD.seg126">Din păcate, după 24 de ani, românii au de ales în această toamnă între trecut și viitor. Trecutul este întruchipat de candidatul Victor Ponta, care din poziția de prim-ministru, a pornit o cruciadă împotriva statului drept din România, împotriva instituțiilor sale esențiale, care ori au fost slăbite, ori au intrat forțat în sfera sa de influență, și toate acestea pentru a-și adjudeca Președinția României.</seg><seg xml:id="ParlaMint-RO-2014-09-17-CD.seg127">Premierul Ponta a dovedit că poate trece cu bocancii peste orice "impediment democratic", așa cum îl vede dumnealui, pentru a-și atinge obiectivul de a deveni președintele acestei țări.</seg><seg xml:id="ParlaMint-RO-2014-09-17-CD.seg128">Iar, odată atins acest scop, să nu credeți că se va opri. Planul operativ va avea noi și noi capitole, unul dintre ele fiind anunțat deja - adoptarea Legii privind amnistia și grațierea infractorilor. Asta înseamnă, pentru Victor Ponta, dreptatea până la capăt. După alegerile prezidențiale aceasta va fi prima măsură pe care guvernarea PSD-istă o va lua. Regimul Ponta are scris în ADN-ul său politic drept deziderat al guvernării: protecție pentru baroni, grațiere și amnistie pentru cei care au fost judecați și condamnați și, nu în ultimul rând, acapararea justiției.</seg><seg xml:id="ParlaMint-RO-2014-09-17-CD.seg129">Mesajul "Dacă pierdem, scapă cine poate", adresat de către Victor Ponta colegilor de partid, nu a fost doar o simplă vorbă. Acum înțelegem mai bine substratul celor rostite atunci de către premier. Mesajul mobilizator a fost scânteia care a întreținut vie operațiunea - monstru a PSD-ului de fraudare a alegerilor, o operațiune de anvergură a cărei acceptare echivalează cu sfârșitul statului de drept din România.</seg><seg xml:id="ParlaMint-RO-2014-09-17-CD.seg130">De aceea, stimați colegi, acest guvern trebuie oprit acum, votând alături de noi, inițiatorii, această moțiune de cenzură. Ne adresăm tuturor parlamentarilor din această sală care nu vor ca statul de drept din România să fie suspendat, și nu pentru 45 de zile, ci pentru 5 ani de acum încolo!</seg><seg xml:id="ParlaMint-RO-2014-09-17-CD.seg131">Mulțumesc frumos.</seg></u><note type="speaker">Domnul Cristian-Sorin Dumitrescu:</note><u ana="#chair" who="#Cristian-Sorin-Dumitrescu:" xml:id="ParlaMint-RO-2014-09-17-CD.u4"><seg xml:id="ParlaMint-RO-2014-09-17-CD.seg132">Doamnelor și domnilor senatori și deputați,</seg><seg xml:id="ParlaMint-RO-2014-09-17-CD.seg133">Vă reamintesc faptul că Birourile permanente ale celor două Camere, în ședința comună din 16 septembrie, cu participarea liderilor grupurilor parlamentare, au stabilit ca dezbaterea moțiunii de cenzură și votul să aibă loc luni, 22 septembrie 2014, la ora 16,00, în ședința comună a celor două Camere ale Parlamentului, conform art.113 alin.(3) din Constituție și a art.92 alin.(2) din Regulamentul activităților comune ale Camerei Deputaților și Senatului.</seg><seg xml:id="ParlaMint-RO-2014-09-17-CD.seg134">Prima fază procedurală a acestei proceduri a fost deja îndeplinită. [4]</seg><seg xml:id="ParlaMint-RO-2014-09-17-CD.seg135">Cu permisiunea dumneavoastră, trecem la punctul 3 al ordinii de zi, Proiectul de Hotărâre pentru modificarea Hotărârii Parlamentului României nr.48/2012 privind aprobarea componenței nominale a Comisiei permanente comune a Camerei Deputaților și Senatului pentru relația cu UNESCO.</seg><seg xml:id="ParlaMint-RO-2014-09-17-CD.seg136">Dau citire hotărârii, dacă-mi permiteți.</seg><seg xml:id="ParlaMint-RO-2014-09-17-CD.seg137">"Hotărâre pentru modificarea Hotărârii Parlamentului României nr.48/2012 privind aprobarea componenței nominale a Comisiei permanente comune a Camerei Deputaților și Senatului pentru relația cu UNESCO.</seg><seg xml:id="ParlaMint-RO-2014-09-17-CD.seg138">În temeiul art.67 din Constituția României, republicată, și al art.3 din Hotărârea nr.1/2008 privind constituirea Comisiei permanente comune a Camerei Deputaților și Senatului pentru relația cu UNESCO, cu modificările și completările ulterioare, Parlamentul României adoptă prezenta hotărâre:</seg><seg xml:id="ParlaMint-RO-2014-09-17-CD.seg139">Articol unic. Hotărârea Parlamentului României nr.48/2012 privind aprobarea componenței nominale a Comisiei permanente comune a Camerei Deputaților și Senatului pentru relația cu UNESCO, publicată în Monitorul Oficial al României, Partea I, nr.880 din 22 decembrie 2012, cu modificările ulterioare, se modifică după cum urmează: domnul senator Puiu Hașotti, aparținând Grupului parlamentar al PNL este desemnat în calitatea de membru al comisiei, în locul domnului senator Nicolae Nasta."</seg><seg xml:id="ParlaMint-RO-2014-09-17-CD.seg140">Această hotărâre se supune votului plenului reunit al celor două Camere.</seg><seg xml:id="ParlaMint-RO-2014-09-17-CD.seg141">Doamnelor și domnilor, sunt observații? Dacă nu sunt observații, vă supun la vot titlul hotărârii, articolul unic și hotărârea, în ansamblul ei.</seg><seg xml:id="ParlaMint-RO-2014-09-17-CD.seg142">Doamnelor și domnilor, cine este pentru? Mulțumesc.</seg><seg xml:id="ParlaMint-RO-2014-09-17-CD.seg143">Voturi împotrivă? Nu sunt.</seg><seg xml:id="ParlaMint-RO-2014-09-17-CD.seg144">Abțineri? Nu sunt.</seg><seg xml:id="ParlaMint-RO-2014-09-17-CD.seg145">Cu unanimitate de voturi, astăzi, 17 septembrie, această hotărâre a fost adoptată. [5]</seg><seg xml:id="ParlaMint-RO-2014-09-17-CD.seg146">Trecem la punctul următor al ordinii de zi, punctul 4. Proiectul de Hotărâre pentru modificarea anexei la Hotărârea Parlamentului României nr.15/2013 privind aprobarea componenței nominale a Comitetului director al Grupului Român al Uniunii Interparlamentare.</seg><seg xml:id="ParlaMint-RO-2014-09-17-CD.seg147">Doamnelor și domnilor,</seg><seg xml:id="ParlaMint-RO-2014-09-17-CD.seg148">Dau citire hotărârii sau vă prezint hotărârea.</seg><seg xml:id="ParlaMint-RO-2014-09-17-CD.seg149">Hotărâre pentru modificarea anexei Hotărârii Parlamentului României nr.15/2013 privind aprobarea componenței nominale a Comitetului director al Grupului Român al Uniunii Interparlamentare.</seg><seg xml:id="ParlaMint-RO-2014-09-17-CD.seg150">În temeiul prevederilor art.5 din Regulamentul...</seg><seg xml:id="ParlaMint-RO-2014-09-17-CD.seg151">Vă rog, domnule coleg, treceți în spate aici și puteți să discutați, dar nu...</seg><seg xml:id="ParlaMint-RO-2014-09-17-CD.seg152">În temeiul prevederilor art.5 din Regulamentul activităților comune ale Camerei Deputaților și Senatului, aprobat prin Hotărârea Parlamentului României nr.4/1992, republicat, Parlamentul României adoptă prezenta hotărâre.</seg><seg xml:id="ParlaMint-RO-2014-09-17-CD.seg153">Articol unic: Anexa la Hotărârea Parlamentului României nr.15/2013 privind aprobarea componenței nominale a Comitetului director al Grupului Român al Uniunii Interparlamentare, publicată în Monitorul Oficial al României, Partea I, nr.88 din 11 februarie 2013, cu modificările ulterioare, se modifică după cum urmează:</seg><seg xml:id="ParlaMint-RO-2014-09-17-CD.seg154">- la punctul 21, domnul deputat Marian Ion-Cristinel, Grupul parlamentar al PP-DD, îl înlocuiește, în calitate de secretar, pe domnul deputat Comșa Cornel-George, neafiliat.</seg><seg xml:id="ParlaMint-RO-2014-09-17-CD.seg155">Această hotărâre o supun votului. Titlul, articolul unic și hotărârea în ansamblu.</seg><seg xml:id="ParlaMint-RO-2014-09-17-CD.seg156">Dacă sunt observații la Titlu? La Articolul unic? La Hotărâre?</seg><seg xml:id="ParlaMint-RO-2014-09-17-CD.seg157">Nu sunt.</seg><seg xml:id="ParlaMint-RO-2014-09-17-CD.seg158">Doamnelor și domnilor,</seg><seg xml:id="ParlaMint-RO-2014-09-17-CD.seg159">Trec la vot.</seg><seg xml:id="ParlaMint-RO-2014-09-17-CD.seg160">Cine este pentru?</seg><seg xml:id="ParlaMint-RO-2014-09-17-CD.seg161">Vă rog să ridicați mâna.</seg><seg xml:id="ParlaMint-RO-2014-09-17-CD.seg162">Cine este pentru?</seg><seg xml:id="ParlaMint-RO-2014-09-17-CD.seg163">Voturi împotrivă?</seg><seg xml:id="ParlaMint-RO-2014-09-17-CD.seg164">Abțineri? Nu sunt.</seg><seg xml:id="ParlaMint-RO-2014-09-17-CD.seg165">Cu unanimitate de voturi, această hotărâre a fost adoptată astăzi, 17 septembrie. [6]</seg><seg xml:id="ParlaMint-RO-2014-09-17-CD.seg166">Și ultimul punct, punctul 5 al ordinii de zi, Proiectul de Hotărâre pentru modificarea anexei la Hotărârea Parlamentului României nr.23/2013 privind constituirea unor grupuri parlamentare de prietenie.</seg><seg xml:id="ParlaMint-RO-2014-09-17-CD.seg167">Vă dau citire hotărârii, sau vă prezint hotărârea.</seg><seg xml:id="ParlaMint-RO-2014-09-17-CD.seg168">Hotărâre pentru modificarea anexei la Hotărârea Parlamentului României nr.23/2013 privind constituirea unor grupuri parlamentare de prietenie.</seg><seg xml:id="ParlaMint-RO-2014-09-17-CD.seg169">În temeiul prevederilor art.5 din Regulamentul activităților comune ale Camerei Deputaților și Senatului, aprobat prin Hotărârea Parlamentului României nr.4/1992, republicat, Parlamentul României adoptă prezenta hotărâre:</seg><seg xml:id="ParlaMint-RO-2014-09-17-CD.seg170">Articol unic: Anexa la Hotărârea Parlamentului României nr.23/2013 privind constituirea unor grupuri parlamentare de prietenie, publicată în Monitorul Oficial al României, Partea I, nr.228 din 20 aprilie 2013, cu modificările ulterioare, se modifică după cum urmează.</seg><seg xml:id="ParlaMint-RO-2014-09-17-CD.seg171">La punctul 6 - Grupul parlamentar de prietenie cu Bulgaria</seg><seg xml:id="ParlaMint-RO-2014-09-17-CD.seg172">Doamna deputat Ciobanu Liliana, Grupul parlamentar al PP-DD, îl înlocuiește în funcția de secretar, pe domnul deputat Sefer Cristian George.</seg><seg xml:id="ParlaMint-RO-2014-09-17-CD.seg173">La punctul 9 - Grupul parlamentar de prietenie cu Republica Populară Chineză</seg><seg xml:id="ParlaMint-RO-2014-09-17-CD.seg174">Doamna deputat Mincă Liliana, Grupul parlamentar al PP-DD, o înlocuiește, în calitate de membru, pe doamna deputat Adam Luminița-Pachel.</seg><seg xml:id="ParlaMint-RO-2014-09-17-CD.seg175">La punctul 28 - Grupul parlamentar de prietenie cu Republica Malta</seg><seg xml:id="ParlaMint-RO-2014-09-17-CD.seg176">Domnul deputat Deaconu Mihai, Grupul parlamentar al PP-DD, îl înlocuiește în funcția de președinte pe domnul deputat Diaconu Adrian-Nicolae.</seg><seg xml:id="ParlaMint-RO-2014-09-17-CD.seg177">Doamnelor și domnilor,</seg><seg xml:id="ParlaMint-RO-2014-09-17-CD.seg178">Vă întreb dacă sunt observații la această hotărâre sau la articolul unic? Dacă nu sunt observații, trecem la vot.</seg><seg xml:id="ParlaMint-RO-2014-09-17-CD.seg179">Doamnelor și domnilor,</seg><seg xml:id="ParlaMint-RO-2014-09-17-CD.seg180">Supun la vot hotărârea, titlul și articolul unic.</seg><seg xml:id="ParlaMint-RO-2014-09-17-CD.seg181">Doamnelor și domnilor,</seg><seg xml:id="ParlaMint-RO-2014-09-17-CD.seg182">Vă rog să vă exprimați prin vot.</seg><seg xml:id="ParlaMint-RO-2014-09-17-CD.seg183">Cine este pentru?</seg><seg xml:id="ParlaMint-RO-2014-09-17-CD.seg184">Voturi împotrivă?</seg><seg xml:id="ParlaMint-RO-2014-09-17-CD.seg185">Abțineri? Nu sunt.</seg><seg xml:id="ParlaMint-RO-2014-09-17-CD.seg186">Mulțumesc. Unanimitate.</seg><seg xml:id="ParlaMint-RO-2014-09-17-CD.seg187">A fost adoptată.</seg><seg xml:id="ParlaMint-RO-2014-09-17-CD.seg188">Doamnelor și domnilor,</seg><seg xml:id="ParlaMint-RO-2014-09-17-CD.seg189">Această hotărâre a fost adoptată astăzi, 17 septembrie.</seg><seg xml:id="ParlaMint-RO-2014-09-17-CD.seg190">Mai e ceva? Nu.</seg><seg xml:id="ParlaMint-RO-2014-09-17-CD.seg191">Dacă nu, permiteți, doamnelor și domnilor, să închid lucrările ședinței de astăzi. Le mulțumesc pentru colaborare domnului vicepreședinte Hrebenciuc, doamnei secretar Mincă și domnului secretar Rotaru.</seg><seg xml:id="ParlaMint-RO-2014-09-17-CD.seg192">Vă mulțumesc foarte mult. O zi bună. @</seg></u><note type="time">Ședința s-a încheiat la ora 15,00.</note></div>
    </body>
  </text>
</TEI>
