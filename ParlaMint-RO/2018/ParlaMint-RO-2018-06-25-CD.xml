<?xml version='1.0' encoding='UTF-8'?>
<TEI xmlns="http://www.tei-c.org/ns/1.0" xml:id="ParlaMint-RO-2018-06-25-CD" xml:lang="ro" ana="#parla.sitting #reference">
  <teiHeader>
    <fileDesc>
      <titleStmt>
        <title type="main" xml:lang="ro">Corpus parlamentar român ParlaMint-RO, ședința Camerei Deputaților din 25 iunie 2018</title>
        <title type="main" xml:lang="en">Romanian parliamentary corpus ParlaMint-RO, Regular Session, Chamber of Deputies, June 25 2018</title>
        <title type="sub" xml:lang="ro">Stenograma ședinței Camerei Deputaților din România din 25 iunie 2018</title>
        <title type="sub" xml:lang="en">Minutes of the session of the Chamber of Deputies of Romania, June 25 2018</title>
        <meeting n="20180625" corresp="#CD" ana="#parla.meeting.regular">Camera Deputaților</meeting>
        <respStmt>
          <persName>Petru Rebeja</persName>
          <resp xml:lang="ro">Codare corpus TEI</resp>
          <resp xml:lang="en">TEI corpus encoding</resp>
        </respStmt>
        <funder>
          <orgName xml:lang="ro">Infrastructura de cercetare CLARIN</orgName>
          <orgName xml:lang="en">The CLARIN research infrastructure</orgName>
        </funder>
      </titleStmt>
      <editionStmt>
        <edition>1.0</edition>
      </editionStmt>
      <extent>
        <!--These numbers do not reflect the size of the sample!-->
        <measure unit="speeches" quantity="7" xml:lang="ro">7 discursuri</measure>
        <measure unit="speeches" quantity="7" xml:lang="en">7 speeches</measure>
        <measure unit="words" quantity="8662" xml:lang="ro">8662 cuvinte</measure>
        <measure unit="words" quantity="8662" xml:lang="en">8662 words</measure>
      </extent>
      <publicationStmt>
        <publisher>
          <orgName xml:lang="ro">Infrastructura de cercetare CLARIN</orgName>
          <orgName xml:lang="en">CLARIN research infrastructure</orgName>
          <ref target="https://www.clarin.eu/">www.clarin.eu</ref>
        </publisher>
        <idno type="URL">https://github.com/clarin-eric/ParlaMint</idno>
        <pubPlace>
          <ref target="https://github.com/clarin-eric/ParlaMint">https://github.com/clarin-eric/ParlaMint</ref>
        </pubPlace>
        <availability status="free">
          <licence>http://creativecommons.org/licenses/by/4.0/</licence>
          <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
          <p xml:lang="ro">Acest cod este supus drepturilor de autor prin <ref target="http://creativecommons.org/licenses/by/4.0/">Creative Commons Priznanje avtorstva 4.0 mednarodna licenca</ref>.</p>
        </availability>
        <date when="2021-01-08">2021-01-08</date>
      </publicationStmt>
      <sourceDesc>
        <bibl>
          <title>Multilingual comparable corpora of parliamentary debates ParlaMint 1.0</title>
          <idno type="handle">http://hdl.handle.net/11356/1345</idno>
        </bibl>
        <bibl>
          <title type="main" xml:lang="en">Minutes of the meetings of the Romanian Parliament</title>
          <title type="main" xml:lang="ro">Stenograme ale şedinţelor din Parlamentul României</title>
          <edition xml:lang="ro">Stenograma oficială a ședinței</edition>
          <edition xml:lang="en">Official session record</edition>
          <!-- <idno type="URI">http://cdep.ro/pls/steno/steno2015.stenograma?ids=8129</idno> -->
          <date when="2018-06-25">25.06.2018</date>
        </bibl>
      </sourceDesc>
    </fileDesc>
    <encodingDesc>
      <projectDesc>
        <p xml:lang="ro">
          <ref target="https://www.clarin.eu/content/parlamint">ParlaMint</ref>
        </p>
        <p xml:lang="en">
          <ref target="https://www.clarin.eu/content/parlamint">ParlaMint</ref>
        </p>
      </projectDesc>
      <tagsDecl>
        <!--These numbers do not reflect the size of the sample!-->
        <namespace name="http://www.tei-c.org/ns/1.0">
          <tagUsage gi="text" occurs="1"/>
          <tagUsage gi="body" occurs="1"/>
          <tagUsage gi="div" occurs="1"/>
          <tagUsage gi="head" occurs="2"/>
          <tagUsage gi="note" occurs="13"/>
          <tagUsage gi="u" occurs="7"/>
          <tagUsage gi="seg" occurs="140"/>
          <tagUsage gi="kinesic" occurs="0"/>
          <tagUsage gi="desc" occurs="0"/>
          <tagUsage gi="gap" occurs="0"/>
        </namespace>
      </tagsDecl>
    </encodingDesc>
    <profileDesc>
      <settingDesc>
        <setting>
          <name type="city">Bucharest</name>
          <name type="country" key="RO">Romania</name>
          <date when="2018-06-25" ana="#parla.sitting">25.06.2018</date>
        </setting>
      </settingDesc>
    </profileDesc>
    <revisionDesc>
      <change when="2021-01-23"><name>Petru Rebeja</name>: Created file.</change>
    </revisionDesc>
  </teiHeader>
  <text>
    <body>
      <div type="debateSection">
      <head>ROMÂNIA CAMERA DEPUTAȚILOR</head><head type="session">Ședinta Camerei Deputaților din 25 iunie 2018</head><note type="editorial">SUMAR</note><note type="summary">Aprobarea ordinii de zi și a programului de lucru.</note><note type="summary">Prezentarea moțiunii de cenzură inițiate de 152 de senatori și deputați.</note><note type="time">Ședința a început la ora 16.15.</note><note type="chairman">Lucrările ședinței au fost conduse de domnul senator Iulian-Claudiu Manda, vicepreședinte al Senatului, și doamna deputat Carmen-Ileana Mihălcescu, vicepreședinte al Camerei Deputaților, asistați de domnul senator Mario-Ovidiu Oprea, secretar al Senatului, și domnul deputat Georgian Pop, secretar al Camerei Deputaților./I&gt;</note><note type="speaker">Domnul Iulian-Claudiu Manda:</note><u ana="#chair" who="#Iulian-Claudiu-Manda:" xml:id="ParlaMint-RO-2018-06-25-CD.u1"><seg xml:id="ParlaMint-RO-2018-06-25-CD.seg1">Domnilor senatori și deputați,</seg><seg xml:id="ParlaMint-RO-2018-06-25-CD.seg2">Vă rog să-mi permiteți să declar deschisă ședința plenului comun al Senatului și Camerei Deputaților și să vă anunț că, din totalul de 465 de senatori și deputați, până în acest moment și-au înregistrat prezența la lucrări un număr de 309 colegi.</seg><seg xml:id="ParlaMint-RO-2018-06-25-CD.seg3">Proiectul ordinii de zi și proiectul programului de lucru de ședință comună, stabilite de Birourile permanente ale celor două Camere, cu participarea liderilor grupurilor parlamentare, au fost distribuite.</seg><seg xml:id="ParlaMint-RO-2018-06-25-CD.seg4">Dacă sunt comentarii în ceea ce privește proiectul ordinii de zi. Nu.</seg><seg xml:id="ParlaMint-RO-2018-06-25-CD.seg5">Atunci, supun votului deschis electronic ordinea de zi pentru ședința comună de astăzi.</seg><seg xml:id="ParlaMint-RO-2018-06-25-CD.seg6">Vă rog să votați. Vot.</seg><seg xml:id="ParlaMint-RO-2018-06-25-CD.seg7">Cu 124 de voturi pentru, zero voturi contra, 2 "prezent, nu votez", ordinea de zi a fost adoptată.</seg><seg xml:id="ParlaMint-RO-2018-06-25-CD.seg8">Dacă în ce privește programul de lucru sunt intervenții.</seg><seg xml:id="ParlaMint-RO-2018-06-25-CD.seg9">Vă rog, domnule deputat.</seg></u><note type="speaker">Domnul Marilen-Gabriel Pirtea:</note><u ana="#regular" who="#Marilen-Gabriel-Pirtea:" xml:id="ParlaMint-RO-2018-06-25-CD.u2"><seg xml:id="ParlaMint-RO-2018-06-25-CD.seg10">Mulțumesc frumos, domnilor președinți de ședință.</seg><seg xml:id="ParlaMint-RO-2018-06-25-CD.seg11">În numele revoluționarilor de la Timișoara, sper să nu-mi tăiați microfonul, invoc art. 42 alin..</seg><seg xml:id="ParlaMint-RO-2018-06-25-CD.seg12">Societatea "Timișoara", constituită din intelectuali care au luptat la Revoluție și și-au dat sângele pentru ca noi să fim astăzi aici, are o gală a premiilor de 28 de ani. În această ediție, un premiu aparte, care nu a mai fost acordat din anul 2010, pentru că am considerat că nimeni nu merită de atunci acest premiu - Premiul comunismului. Se numește premiul "Secera și Ciocanul" și a fost acordat în această ediție unor doi oameni: Liviu Dragnea și Călin Popescu-Tăriceanu.</seg><seg xml:id="ParlaMint-RO-2018-06-25-CD.seg13">Pe mine m-au mandatat să acord această diplomă, să o trimit domnului Liviu Dragnea. Premiul "Secera și Ciocanul"!</seg></u><note type="speaker">Domnul Iulian-Claudiu Manda:</note><u ana="#chair" who="#Iulian-Claudiu-Manda:" xml:id="ParlaMint-RO-2018-06-25-CD.u3"><seg xml:id="ParlaMint-RO-2018-06-25-CD.seg14">Vă mulțumesc.</seg><seg xml:id="ParlaMint-RO-2018-06-25-CD.seg15">Ne-ați convins cu intervenția în ceea ce privește programul de lucru.</seg><seg xml:id="ParlaMint-RO-2018-06-25-CD.seg16">Mai sunt alte intervenții în acest sens?</seg><seg xml:id="ParlaMint-RO-2018-06-25-CD.seg17">Tot pe programul de lucru?</seg><seg xml:id="ParlaMint-RO-2018-06-25-CD.seg18">Vă rog, domnule deputat.</seg></u><note type="speaker">Domnul Cătălin Drulă:</note><u ana="#regular" who="#Cătălin-Drulă:" xml:id="ParlaMint-RO-2018-06-25-CD.u4"><seg xml:id="ParlaMint-RO-2018-06-25-CD.seg19">Foarte scurt, în completarea celor spuse de colegul, și eu am fost mandatat pentru a-i da acest premiu domnului Tăriceanu.</seg></u><note type="speaker">Domnul Iulian-Claudiu Manda:</note><u ana="#chair" who="#Iulian-Claudiu-Manda:" xml:id="ParlaMint-RO-2018-06-25-CD.u5"><seg xml:id="ParlaMint-RO-2018-06-25-CD.seg20">Înțeleg că nu mai sunt alte intervenții.</seg><seg xml:id="ParlaMint-RO-2018-06-25-CD.seg21">Supun votului dumneavoastră programul de lucru.</seg><seg xml:id="ParlaMint-RO-2018-06-25-CD.seg22">Vă rog vot.</seg><seg xml:id="ParlaMint-RO-2018-06-25-CD.seg23">Cu 199 de voturi pentru, 4 voturi împotrivă, 3 abțineri, 3 "prezent, nu votez", programul de lucru a fost adoptat. [2]</seg><seg xml:id="ParlaMint-RO-2018-06-25-CD.seg24">Pe ordinea de zi de astăzi avem prezentarea moțiunii de cenzură inițiate de 152 de senatori și deputați.</seg><seg xml:id="ParlaMint-RO-2018-06-25-CD.seg25">Dau cuvântul domnului deputat Robert Sighiartău pentru citirea moțiunii de cenzură.</seg><seg xml:id="ParlaMint-RO-2018-06-25-CD.seg26">Vă rog, aveți cuvântul.</seg></u><note type="speaker">Domnul Robert-Ionatan Sighiartău:</note><u ana="#regular" who="#Robert-Ionatan-Sighiartău:" xml:id="ParlaMint-RO-2018-06-25-CD.u6"><seg xml:id="ParlaMint-RO-2018-06-25-CD.seg27">Domnule președinte de ședință,</seg><seg xml:id="ParlaMint-RO-2018-06-25-CD.seg28">Doamnelor și domnilor senatori și deputați,</seg><seg xml:id="ParlaMint-RO-2018-06-25-CD.seg29">Domnilor miniștri care sunteți prezenți la această ședință,</seg><seg xml:id="ParlaMint-RO-2018-06-25-CD.seg30">"Votarea acestei moțiuni este un act de responsabilitate și reprezintă singura opțiune viabilă pentru a pune povara guvernării în sarcina unei persoane care să aibă competența, responsabilitatea și puterea de muncă necesare." Aceste afirmații aparțin semnatarilor moțiunii de cenzură prin care domnul Liviu Dragnea și-a eliminat propriul guvern, primul guvern, condus de Sorin Grindeanu.</seg><seg xml:id="ParlaMint-RO-2018-06-25-CD.seg31">Ne-am fi așteptat ca după o declarație așa de serioasă liderii alianței PSD-ALDE să propună prim-miniștri mai serioși, mai competenți și mai responsabili față de interesele generale ale românilor și ale României. Din păcate, pe domnul Dragnea nu l-a interesat niciun moment să susțină un prim-ministru competent, serios și responsabil, ci doar un prim-ministru "neconflictual" în relația directă cu Domnia Sa și care să nu emită nici prea multe pretenții la scaunul de șef al PSD.</seg><seg xml:id="ParlaMint-RO-2018-06-25-CD.seg32">Deși Guvernul Dăncilă este și mai incompetent decât primele două guverne PSD-ALDE, Darius Vâlcov și Liviu Dragnea i-au ridicat osanale premierului Viorica Dăncilă în primul bilanț de guvernare. Oricât de prost ar guverna, doamna Dăncilă pare că va rămâne la Guvern atâta vreme cât își păstrează singura sa calitate, aceea de a nu fi "conflictuală" cu șeful său de partid.</seg><seg xml:id="ParlaMint-RO-2018-06-25-CD.seg33">Am ajuns astăzi să dezbatem o moțiune de cenzură împotriva celui de-al treilea guvern garantat de domnul Dragnea, deoarece Guvernul Dăncilă amenință, prin miniștrii săi, proprietatea privată a 7 milioane de contribuabili la Pilonul II de pensii. Nu există nicio garanție că Guvernul Dăncilă nu-i va lăsa pe actualii angajați fără banii de pensie! Am ajuns cu toții să ne rușinăm atunci când vorbim despre Guvernul României, fie în plan extern, fie în interiorul țării. Nu a fost niciun moment un secret faptul că doamna Viorica Dăncilă nu îndeplinește decât formal această funcție, adevăratul prim-ministru fiind, în fapt, domnul Liviu Dragnea.</seg><seg xml:id="ParlaMint-RO-2018-06-25-CD.seg34">Doamnă prim-ministru,</seg><seg xml:id="ParlaMint-RO-2018-06-25-CD.seg35">Deși nu sunteți aici, vreau să vă spun că de la începutul anului, de când ați fost învestită în funcția de prim-ministru, nu ați reușit decât să afundați economia țării și mai tare, să generați panică și neîncredere în rândul investitorilor străini, să-i goniți din țară pe cei deja existenți și să adânciți și mai tare evoluțiile economice negative. Sub guvernarea Domniei Voastre, România a înregistrat stagnare economică, cel puțin pe primul trimestrul din 2018.</seg><seg xml:id="ParlaMint-RO-2018-06-25-CD.seg36">Stimați colegi,</seg><seg xml:id="ParlaMint-RO-2018-06-25-CD.seg37">Indicatorii statistici din acest an spun aproape totul despre incompetența vădită a acestui guvern. Guvernul Dăncilă poate fi numit, pe bună dreptate, guvernul scumpirilor! Inflația, adică ritmul de creștere a prețurilor de consum, a ajuns la 5,4%, fiind la cel mai ridicat nivel din ultimii cinci ani. Știți oare cât de puternic ați erodat puterea de cumpărare a populației, a salariaților și a pensionarilor? Aveți vreo idee despre cum au crescut facturile la energie electrică, la gaze naturale și la alte utilități numai de când ați venit dumneavoastră la guvernare?</seg><seg xml:id="ParlaMint-RO-2018-06-25-CD.seg38">ROBOR, indicatorul de referință pentru dobânzile la creditele bancare, a ajuns la aproape 3,12%, adică la cel mai ridicat nivel din ultimii patru ani, determinând creșteri importante ale ratelor bancare pentru tinerii care au credite. În unele cazuri, ratele au ajuns să fie mai mari și cu câteva sute de lei lunar.</seg><seg xml:id="ParlaMint-RO-2018-06-25-CD.seg39">Nu ne-ați lămurit dacă Guvernul va putea plăti pensiile și salariile până la sfârșitul anului. Deși spuneți că aveți bani în buget, datele publicate de Guvern demonstrează contrariul. Veniturile care vin la buget cresc pe jumătate față de viteza cu care cresc cheltuielile.</seg><seg xml:id="ParlaMint-RO-2018-06-25-CD.seg40">Așa se face că deficitul bugetului general consolidat a ajuns, numai în primele patru luni ale anului, la 0,65% din PIB, adică la peste 6 miliarde de lei, deși în anul 2017, în aceeași perioadă a anului, bugetul a înregistrat excedent bugetar de 1,35 miliarde de lei.</seg><seg xml:id="ParlaMint-RO-2018-06-25-CD.seg41">În plină creștere economică, cu o guvernare PSD-ALDE, România trăiește ca "săracul satului, cu datoria scrisă pe caiet". Din anul 2012 și până astăzi, datoria publică a statului român a crescut cu peste 100 de miliarde de lei! Numai de la ultimele alegeri, din 2016, ați îndatorat România cu peste 24 de miliarde. De asemenea, nu spuneți nicio vorbă despre cât scot românii din buzunar pentru a plăti dobânzi pentru datoria publică. Anul trecut s-au plătit dobânzi de 9,8 miliarde lei, iar anul acesta sunt programate dobânzi de peste 11,3 miliarde de lei. Nu vă întrebăm ceea ce s-ar fi putut construi cu acești bani, pentru că PSD nu a construit nimic în România. Nici nu știe și nici nu poate să construiască autostrăzi, școli și spitale.</seg><seg xml:id="ParlaMint-RO-2018-06-25-CD.seg42">Anul 2018 reprezintă al doilea an în care banii pentru investiții publice sunt sacrificați din cauza problemelor bugetare. După ce în anul 2017 nu s-au făcut aproape deloc investiții publice, înregistrându-se cel mai scăzut nivel din ultimii 12 ani, nici anul acesta Guvernul nu este interesat de prioritizarea investițiilor. Cum să mai facă Guvernul investiții, atâta vreme cât banii din buget nu ajung nici măcar pentru plata salariilor și a pensiilor până la sfârșitul anului?</seg><seg xml:id="ParlaMint-RO-2018-06-25-CD.seg43">Într-un total dispreț față de mediul de afaceri, politica fiscală a fost făcută franjuri prin desele modificări ale Codului fiscal. După ce în anul 2017 Guvernul a făcut peste 260 de modificări ale Codului fiscal, anul acesta, numai în primele trei luni au mai fost operate încă 120 de modificări. Și, parcă în ciudă față de sute de mii de agenți economici care strigă că vor predictibilitate și vor ca politica fiscală să nu se mai schimbe de pe o zi pe alta, Guvernul acum anunță marea modificare a Codului fiscal, chiar în această vară, care va însemna o nouă rescriere a politicii fiscale. Oare cu cine se va consulta Guvernul peste vară?</seg><seg xml:id="ParlaMint-RO-2018-06-25-CD.seg44">Doamnă prim-ministru,</seg><seg xml:id="ParlaMint-RO-2018-06-25-CD.seg45">Când vine vorba despre proiectele de infrastructură de transport, supralicitați la maxim numărul de kilometri de autostrăzi pe care promiteți să-i finalizați. Asistăm la o sarabandă a declarațiilor, contrazisă de realitatea din teren, dar și de reprezentați ai instituțiilor europene care vă atrag atenția prin scrisori oficiale, ținute la secret de dumneavoastră și de alți miniștri din Cabinet, că România nu are infrastructură dezvoltată pentru că autoritățile responsabile nu reușesc să absoarbă fondurile europene destinate domeniului transporturilor și nu au pregătite proiecte mature prin care să atragă cele 5,1 miliarde de euro alocate României prin POIM 2014 - 2020.</seg><seg xml:id="ParlaMint-RO-2018-06-25-CD.seg46">Ați încercat din răsputeri să cosmetizați scrisoarea doamnei comisar Corina Crețu care a prezentat negru pe alb faptul că România va pierde bani europeni la acest capitol. Faceți totuși un exercițiu de imaginație, nu de imagine, și puneți-vă în locul doamnei comisar european, care a trebuit să transmită o scrisoare foarte dură către Guvernul pe care îl conduceți, în care aproape că vă imploră să transmiteți către Bruxelles proiecte noi, solide și de calitate, pentru că altfel România riscă dezangajări imediate. Este rușinos și dezonorant pentru România să primească astfel de avertizări de la Bruxelles, la mijlocul exercițiului financiar 2014 - 2020, cu risc major de compromitere a negocierilor pentru viitorul buget european 2020 - 2027, și asta din cauza slabei performanțe și a lipsei de rezultate palpabile la acest capitol. Sper că înțelegeți tonul imperativ al acestei scrisori și gravitatea situației în care vă aflați. Nu încercați să pasați răspunderea în urmă, pentru că sunteți direct responsabili dumneavoastră, cei din guvernarea PSD-ALDE, pentru groapa în care se află domeniul transporturilor.</seg><seg xml:id="ParlaMint-RO-2018-06-25-CD.seg47">Vindeți pielea ursului din pădure și anunțați proiecte megalomanice care totalizează 760 km de autostradă, în parteneriat public-privat, deși acestea sunt la stadiul de idei. Vindeți iluzii românilor care încă așteaptă să finalizați cei 60 km promiși pentru acest an și care sunt incerți având în vedere termenele amânate de recepție pentru loturile de pe autostrada Lugoj - Deva și autostrada Sebeș - Turda. Ați anunțat construirea a peste 350 km până în 2020, însă sub guvernarea PSD-ALDE românii s-au ales cu numai 15 km de autostradă, recepționați în martie 2017.</seg><seg xml:id="ParlaMint-RO-2018-06-25-CD.seg48">Strigătul de disperare al românilor și revolta față de ritmul extrem de lent în care se concretizează proiectele mari de investiție în domeniul transporturilor sunt ignorate de către Guvern. Am asistat la un marș de protest al locuitorilor din Moldova, primul de o asemenea anvergură din istoria postdecembristă, un manifest public critic la adresa autorităților care tergiversează implementarea proiectelor de infrastructură atât de necesare pentru conectarea acestei regiuni cu restul țării și, mai departe, cu Europa. Cel mai mare demers civic din această țară s-a lovit de un zid de nepăsare.</seg><seg xml:id="ParlaMint-RO-2018-06-25-CD.seg49">De câte marșuri de protest mai aveți nevoie pentru a înțelege că răbdarea românilor are limite?! Oare un marș pentru Sibiu - Pitești v-ar face să înțelegeți că această bucată lipsă din Coridorul IV rutier paneuropean este vitală nu doar pentru unul dintre cei mai mari contribuitori la PIB-ul României, ci și pentru mulți alți agenți economici care au nevoie ca de oxigen să continue și să existe continuitate pe rețeaua TEN-T Core de la Constanța, din port, până la granița de vest a României și mai departe spre Europa?</seg><seg xml:id="ParlaMint-RO-2018-06-25-CD.seg50">Este nevoie de un marș și pentru finalizarea Autostrăzii Transilvania sau pentru realizarea centurilor ocolitoare ale marilor orașe precum București, Iași, Galați, Târgu Jiu, Suceava, Bacău etc.? În anul Centenarului, unirea regiunilor istorice prin rețele de transport de mare viteză, rutieră sau feroviară, rămâne, din păcate, un vis îndepărtat. Ceea ce rămâne să îi unească pe români este indignarea față de un guvern dezinteresat de problemele reale și cu o agendă care are mereu trecut la index domeniul infrastructurii de transport.</seg><seg xml:id="ParlaMint-RO-2018-06-25-CD.seg51">Recent am auzit o declarație halucinantă a ministrului transporturilor: dacă vom face autostrăzi, vor crește salariile și vor pleca multinaționalele. Sunteți un veritabil guvern antiautostrăzi și antidezvoltare!</seg><seg xml:id="ParlaMint-RO-2018-06-25-CD.seg52">Ați anulat acordul pentru proiectul Comarnic - Brașov cu specialiștii Băncii Mondiale. Nu vă trebuie profesioniști. Nu vă pasă că ne facem de râs în relația cu instituțiile financiare internaționale. În loc de Banca Mondială, proiectul va fi făcut de Comisia Națională de Strategie și Prognoză din subordinea dumneavoastră. Nici Caragiale nu s-ar fi gândit vreodată ca în România anului 2018 Comisia Națională de Prognoză să ajungă să construiască autostrăzi în România! Este semnul cel mai clar al degradării instituționale la care ați dus Guvernul României.</seg><seg xml:id="ParlaMint-RO-2018-06-25-CD.seg53">Opriți aceste practici dezastruoase pentru parcursul investițiilor în infrastructura de transport! În loc să vă preocupați să reduceți birocrația, care blochează realizarea proiectelor de investiții de transport, "reduceți democrația", așa cum bine ați recunoscut în una dintre memorabilele ziceri care v-au consacrat în spațiul public. De fapt, unica preocupare a acestei guvernări este salvarea liderului suprem de la prăbușire, prin acțiuni care pun sub un mare semn de întrebare parcursul european și democratic al acestei țări.</seg><seg xml:id="ParlaMint-RO-2018-06-25-CD.seg54">Stimată doamnă prim-ministru,</seg><seg xml:id="ParlaMint-RO-2018-06-25-CD.seg55">Guvernul condus de dumneavoastră a pus sub semnul întrebării funcționarea unor instituții fundamentale într-un stat de drept. Mai întâi ați încercat să discreditați funcționarea independentă a acestora, iar apoi ați depus toate eforturile pentru a le subordona direct partidelor de guvernare și forurilor de conducere ale acestora.</seg><seg xml:id="ParlaMint-RO-2018-06-25-CD.seg56">Deși nu ați suflat un cuvânt în campania electorală și nici în Programul de guvernare, obiectivele principale care vă călăuzesc la guvernare sunt amputarea legilor din domeniul justiției și reîntoarcerea în epoca subordonării politice a magistraților. Din păcate, interesele reale ale românilor au trecut în plan secundar.</seg><seg xml:id="ParlaMint-RO-2018-06-25-CD.seg57">Stimați colegi,</seg><seg xml:id="ParlaMint-RO-2018-06-25-CD.seg58">În mandatul actual al ministrului de justiției, problemele reale cu care se confruntă sistemul judiciar nu au înregistrat nicio ameliorare, ci, dimpotrivă, s-au adâncit și mai tare. Spunem acest lucru pentru că, deși ministrul justiției a susținut acordarea de compensații materiale semnificative pentru deținuții care au stat în condiții necorespunzătoare, în același timp a tolerat subfinanțarea sistemului penitenciar, asigurând în anul 2018 un buget care acoperă doar 60% din resursele necesare.</seg><seg xml:id="ParlaMint-RO-2018-06-25-CD.seg59">În tot acest timp, sistemul a rămas cu aceleași probleme nerezolvate în penitenciarele din România. Ați sfidat deciziile CEDO, dar și munca cetățenilor cinstiți, care văd că banii cu care contribuie la bugetul de stat sunt doar pentru a finanța incapacitatea Guvernului de a oferi soluții.</seg><seg xml:id="ParlaMint-RO-2018-06-25-CD.seg60">Constatăm astfel un eșec pe linie în ceea ce privește ameliorarea condițiilor în penitenciare. Dacă v-ar fi preocupat cu adevărat soarta deținuților, nu v-ați fi opus măsurilor alternative de executare a pedepselor și nu le-ați fi înlocuit cu măsuri alternative la eliberarea condiționată, o inovație juridică care nu are scopul de a reforma și nici nu contribuie în vreun fel la degrevarea penitenciarelor de supraaglomerare. Măsura incapacității Guvernului de a gestiona situația din penitenciare a fost arătată inclusiv de protestele masive ale angajaților din penitenciare, care au ieșit în stradă pentru că se simt umiliți de către un ministru al justiției care nu a luat niciun fel de măsuri pentru a compensa deficitul de personal, pentru a asigura finanțarea adecvată sau condiții decente de lucru.</seg><seg xml:id="ParlaMint-RO-2018-06-25-CD.seg61">Guvernul a eșuat pe linie în îndeplinirea măsurilor asumate prin Programul de guvernare. Investițiile în sedii noi, potrivite nevoilor instanțelor de judecată, sunt practic inexistente. Înalta Curte de Casație și Justiție nu are nici în prezent un sediu propice desfășurării activității sale. Tribunalele specializate s-au înființat doar pe hârtie, iar în buget nu s-au alocat resurse financiare suficiente. "E-justice" - Dosarul electronic nu este implementat la nivel național nici până acum, existând doar câteva cazuri izolate de curți de apel care au realizat acest lucru prin eforturi proprii. Instanțele de judecată sunt încărcate neuniform, cu discrepanțe uriașe privitoare la numărul de cauze aflate în soluționarea unui judecător. Reașezarea lor teritorială nu a fost încă demarată, deși era absolut necesară. Judecătorii, procurorii și grefierii sunt în număr insuficient, iar volumul imens de muncă al acestora duce, în mod inevitabil, la termene de judecată inacceptabil de lungi, la amânarea soluționării cauzelor și la creșterea numărului erorilor judiciare.</seg><seg xml:id="ParlaMint-RO-2018-06-25-CD.seg62">Iată numai o parte a obiectivelor pe care vi le-ați asumat în fața românilor, dar care au rămas în continuare la stadiul de promisiuni neîndeplinite.</seg><seg xml:id="ParlaMint-RO-2018-06-25-CD.seg63">Ați eșuat în gestionarea demersurilor de îndeplinire a obiectivelor de referință din Mecanismul de Cooperare și Verificare. Achitarea de această responsabilitate a fost una deplorabilă! Asta, cu atât mai mult cu cât Guvernul PSD-ALDE și-a asumat public ridicarea MCV în mandatul actualei Comisii Europene, însă deja oficialii europeni ne-au informat că acest obiectiv a fost ratat, din păcate. Riscăm, de asemenea, excluderea din Grupul Statelor împotriva Corupției. Ați făcut ca România să fie supusă unei proceduri speciale, organismul european semnalând abateri serioase de la lupta împotriva corupției. Ce ați făcut în schimb? Ați jignit inspectorii GRECO, calificându-i drept neprofesioniști și incompetenți. Este rușinos și incalificabil ca un ministru să facă astfel de declarații care afectează grav interesele României.</seg><seg xml:id="ParlaMint-RO-2018-06-25-CD.seg64">Stimați colegi,</seg><seg xml:id="ParlaMint-RO-2018-06-25-CD.seg65">Cele mai importante probleme ale sistemului judiciar au rămas nerezolvate. În schimb, actul de guvernare a fost deturnat în dauna intereselor cetățenilor români. Nu mai puteți nega faptul că preocupările dumneavoastră în domeniul justiției au urmărit planuri ascunse, pentru a asigura protecția unor lideri politici în fața rigorilor legii. Ați îndepărtat actul de justiție de principiile constituționale privitoare la egalitatea cetățenilor în fața legii și vă străduiți din răsputeri să creați o castă de cetățeni mai presus de lege.</seg><seg xml:id="ParlaMint-RO-2018-06-25-CD.seg66">Guvernul PSD-ALDE a demonstrat că nu are nimic de a face cu oamenii cinstiți ai acestei țări. Le-ați fraudat încrederea promițându-le majorări uluitoare de venituri, crezând că așa veți adormi vigilența unei națiuni întregi. Ar trebui să știți că puteți să păcăliți câțiva oameni tot timpul și pe toți oamenii o perioadă, dar nu puteți să păcăliți pe toți oamenii tot timpul.</seg><seg xml:id="ParlaMint-RO-2018-06-25-CD.seg67">Doamnelor și domnilor,</seg><seg xml:id="ParlaMint-RO-2018-06-25-CD.seg68">Doamna Viorica Dăncilă trebuie demisă, deoarece nu are nici curajul și nici puterea să se opună deciziilor arbitrare ale șefului său de partid. Astfel, chiar sub ochii prim-ministrului, legile justiției sunt mutilate, pentru interesele politice obscure ale domnului Dragnea. Codurile penale sunt modificate cu dedicație.</seg><seg xml:id="ParlaMint-RO-2018-06-25-CD.seg69">Iată doar câteva dovezi evidente: se dorește redefinirea grupului infracțional organizat, abrogarea infracțiunii de neglijență în serviciu, redefinirea abuzului în serviciu și a mărturiei mincinoase. Mai mult, prin modificările la Codul de procedură penală se amputează cu cinism instrumentele de anchetă aflate la îndemâna organelor de urmărire penală, fără a vă păsa că prin aceste prevederi facilitați scăparea de răspundere penală nu doar a infractorilor urmăriți pentru fapte de corupție sau de serviciu, ci inclusiv a celor care săvârșesc omoruri, violuri, tâlhării sau alte asemenea. Nu vă pasă deloc că puneți în pericol siguranța cetățeanului de rând!</seg><seg xml:id="ParlaMint-RO-2018-06-25-CD.seg70">Am văzut cu toții că actualul Guvern nu se rezumă doar la modificarea legislației din domeniul justiției, ci vizează și menținerea unei politizări excesive a instituției care trebuie să vegheze la respectarea Constituției, și anume Curtea Constituțională. CCR, prin majoritatea controlată de PSD, a decis amputarea atribuțiilor Președintelui. PSD încercă să facă din președintele statului, ales prin vot direct, doar un simplu spectator. PSD-ALDE, cu mâna CCR, a mutat decizia privitoare la revocarea procurorilor marilor parchete în curtea ministrului justiției, ministru numit politic, care poate lua oricând decizii politice arbitrare, înlocuind procurorii în funcție de interesele politice. Această abordare contravine poziției Uniunii Europene, care s-a poziționat împotriva politizării justiției.</seg><seg xml:id="ParlaMint-RO-2018-06-25-CD.seg71">Avocatul Poporului, o altă instituție-cheie, este fără dubiu avocatul intereselor PSD. Orice sesizări adresate lui Victor Ciorbea care nu convin PSD-ului sunt blocate și încuiate în sertarul Avocatului Poporului. La fel, Consiliul Național de Combatere a Discriminării și Consiliul Național al Audiovizualului au devenit și ele unelte politice. Orice adversar politic care nu convine puterii este amendat sau amenințat că va fi amendat. Nu mai vorbim și despre instituțiile media publice care sunt supuse presiunii politicului. Avem exemplul TVR, unde președintele-director controlează din scurt jurnaliștii care nu vorbesc de bine actuala guvernare.</seg><seg xml:id="ParlaMint-RO-2018-06-25-CD.seg72">Toate acestea ne arată clar o conduită antieuropeană, antidemocratică, aflată la mare distanță de valorile și principiile fundamentale care stau la baza Uniunii Europene. Din cauza acestui asalt asupra instituțiilor statului, România este pe cale să devină un exemplu negativ în UE și să devină un stat membru de rang inferior.</seg><seg xml:id="ParlaMint-RO-2018-06-25-CD.seg73">Doamnelor și domnilor de la PSD-ALDE,</seg><seg xml:id="ParlaMint-RO-2018-06-25-CD.seg74">De 28 de ani România ignoră cu bună știință investițiile în educație și cercetare. Cele două domenii înseamnă dezvoltare și creștere sustenabilă a economiei. Este bine că PSD a recunoscut, prin vocea unui fost ministru al educației, acum câteva săptămâni, că: "Statul, noi, am preferat să blocăm anumite reforme pentru că ne era mai comod."</seg><seg xml:id="ParlaMint-RO-2018-06-25-CD.seg75">Odată ce ați recunoscut că există problema, nu numai că nu ați făcut nimic, însă în Programul de guvernare nu ați scris că veți "bloca reformele pentru că vă este mai comod așa". Din păcate, nu v-ați limitat la verbul "a bloca", ci ați pus în practică și verbul "a strica". Când vine vorba despre educație, nu vorbim despre cifre goale, ci despre destinele a milioane de tineri și despre viitorul nostru ca popor. Știți că din cei 270 000 de elevi înscriși în clasa I în perioada 2003 - 2004 peste 65% nu au o diplomă de bacalaureat? Mai grav este că aproximativ 20% din întreaga cohortă nu au absolvit nici măcar ciclul gimnazial. La facultate au ajuns cu mult sub 30% din aceștia, iar din ei statistica ne spune că vor termina mai puțin de jumătate.</seg><seg xml:id="ParlaMint-RO-2018-06-25-CD.seg76">Vă putem face o scurtă listă a ultimilor ani de guvernare PSD în domeniul educației:</seg><seg xml:id="ParlaMint-RO-2018-06-25-CD.seg77">au fost blocate investițiile în școli; a fost politizat întreg sistemul: s-au schimbat inspectorii școlari strict pe criterii politice, s-au instalat directori de școli direct de la partid și au primit finanțări doar școlile care susțin partidul aflat la guvernare; școlile, unele din școli, au rămas fără bani. Inspectorii au chemat directorii de școli să le solicite măsuri pentru reducerea cheltuielilor. S-a pus problema închiderii școlilor, comasării de clase și chiar a concedierii profesorilor. În ultima perioadă au existat probleme în majoritatea județelor cu plata contribuțiilor sociale ale profesorilor. Mii de profesori au constatat că sunt neasigurați din cauza lipsei banilor din inspectorate. Ați refuzat să recunoașteți că nu sunt bani pentru plata salariilor profesorilor și ați ales să le furați banii de asigurări sociale; până în acest moment, subfinanțarea învățământului a făcut ca jumătate din totalul unei generații să fie în afara sistemului, din cauza faptului că nu a putut suporta costurile școlarizării. PSD și-a încălcat promisiunile din campanie care vizau educația și a făcut pași mari care întorc din drum evoluția învățământului, iar rezultatele se văd atât la testările naționale, cât și la nivelul abandonului școlar record; ați forțat o serie de legi pentru a implementa un proiect comunist - manualul unic și editura unică. Vă agățați de aceste proiecte staliniste cu un singur scop: să puneți mâna pe o piață de 15 milioane de euro; nu s-au făcut investiții în universități pentru modernizarea procesului didactic. De 10 ani de zile, universitățile au fost complet ignorate în bugetul ministerului. Prin buna știință a ministerului s-a dorit ca mediul academic să fie rupt de cerințele pieței muncii. În acest moment foarte multe din laboratoarele universitare funcționează cu echipamente vechi, depășite din punct de vedere tehnic; ați uitat să evaluați și să clasificați atât universitățile, cât și școlile doctorale. Banii se acordă pe criterii strict politice, iar anul acesta s-a văzut cum universitățile care au fost critice cu PSD au pierdut foarte mulți bani la distribuirea locurilor bugetare. Ați luat bani de la universități anul trecut, ați mărit cheltuielile, iar anul acesta ați tăiat locurile subvenționate de la buget cu scopul foarte clar de a falimenta universitățile de tradiție din țara noastră.</seg><seg xml:id="ParlaMint-RO-2018-06-25-CD.seg78">Stimați colegi,</seg><seg xml:id="ParlaMint-RO-2018-06-25-CD.seg79">Guvernul a promis că domeniul culturii va fi o prioritate. Constatăm însă faptul că PSD-ALDE ignoră cu bună știință importanța strategică a culturii, așa cum este statuată în orice țară europeană și, în același timp, uită faptul că îmbunătățirea sistemului cultural este de datoria oricărui Guvern responsabil. Preocuparea slabă a responsabililor din zona guvernamentală față de pregătirea Centenarului accentuează îngrijorarea românilor în ceea ce privește sărbătorirea așa cum se cuvine a evenimentului istoric petrecut la 1 Decembrie 1918. Ar fi fost normal ca celebrarea importantului eveniment al istoriei și a figurilor sale emblematice să reprezinte o prioritate pentru Guvern, mai ales în actualul context geopolitic, economic și social în care se regăsește țara noastră.</seg><seg xml:id="ParlaMint-RO-2018-06-25-CD.seg80">Este revoltător că, din cauza unor politici culturale deficitare, România poate rata un moment politic de o importanță extremă, acela de integrare a propriei istorii în marea istorie europeană. Parlamentarii, semnatarii acestei moțiuni, își arată îngrijorarea profundă față de incapacitatea Guvernului de a administra buna desfășurare a sărbătorii de la 1 Decembrie, îngrijorare manifestată sistematic și de profesioniști din domeniul muzeal, asociații din domeniu, istorici, dar și oameni de cultură. Prin această moțiune, vă solicităm să dați un vot de neîncredere față de iresponsabilitatea Guvernului actual în ceea ce privește dezastrul din cultura românească în anul aniversării Centenarului și, de asemenea, în tot ceea ce ține de regresul care s-a înregistrat la nivelul întregului sistem de la instalarea puterii PSD-ALDE.</seg><seg xml:id="ParlaMint-RO-2018-06-25-CD.seg81">Doamnă prim-ministru,</seg><seg xml:id="ParlaMint-RO-2018-06-25-CD.seg82">Majorările salariale pentru unii medici, nu pentru toți, nu rezolvă în niciun fel boala cronică în care se zbate sistemul public de sănătate! De ce nu le spuneți românilor faptul că majorările de salarii care s-au făcut, s-au făcut, în cea mai mare parte, pe seama bugetelor spitalelor, lăsându-le fără resurse minimale de funcționare? De ce nu spuneți că reforma salarială din sănătate a condus la scăderi de lefuri pentru personalul auxiliar de specialitate și la discriminări între profesioniști cu pregătire similară, cum ar fi: farmaciștii, biologii sau chimiștii. Ați promis medicamente mai ieftine, iar din cauza nepriceperii Guvernului, din cauza inflației, sute de medicamente nu vor mai fi deloc la dispoziția pacienților. Știm! Veți analiza și veți evalua. Toate sunt la timpul viitor, poate după 2020! Pacienții continuă să moară cu zile, stocurile de vaccinuri sunt în continuare insuficiente, iar dotările din majoritatea unităților sanitare pun medicii în imposibilitatea de a-și face meseria.</seg><seg xml:id="ParlaMint-RO-2018-06-25-CD.seg83">Ați promis în programele dumneavoastră de guvernare că veți construi 8 spitale regionale și unul metropolitan. Românii s-ar fi mulțumit măcar cu cele 3 de la Cluj, Iași și Craiova, care au deja amplasamentele definite și aprobate și pentru care s-au făcut demersuri concrete, încă de acum 2 - 3 ani. Din păcate, de la promisiunea celor 9 spitale ați ajuns apoi la 3 spitale și, într-un final, ați aprobat în Guvern construirea unui spital metropolitan care se va construi: "în maximum 20 de ani". Comisarul european pentru dezvoltare regională v-a întins o mână de ajutor și v-a solicitat să transmiteți Comisiei Europene documentațiile complete pentru cele trei spitale regionale, de la Cluj, Iași și Craiova. Dacă nu ați transmis nici astăzi proiectele, vom pierde cu siguranță banii gratuiți de la Uniunea Europeană. Din păcate, și dumneavoastră v-ați înscris în grupul celor care susțin că mai bine băgați mâna în buzunarul românilor și faceți așa-numitele parteneriate public-privat, puternic inspirate din ultimele vizite externe, în loc să construiți din banii gratuiți, europeni.</seg><seg xml:id="ParlaMint-RO-2018-06-25-CD.seg84">Doamnă prim-ministru,</seg><seg xml:id="ParlaMint-RO-2018-06-25-CD.seg85">Măsura incapacității Guvernelor PSD-ALDE de a implementa politicile asumate prin Programul de guvernare ne-a fost demonstrată și de pasarea către Parlamentul României, controlat de partidele din coaliția guvernamentală, a "cartofilor fierbinți", așa cum s-a dovedit a fi adoptarea Codului administrativ, după modelul aplicat și în cazul Fondului Suveran de Dezvoltare și Investiții. Reforma administrativă s-a dovedit a fi un fiasco, pentru că nu faceți altceva decât să politizați excesiv instituțiile din administrația publică, ignorând total interesele reale ale românilor. În loc de servicii publice moderne, le oferiți un corp administrativ profund politizat, greoi, bugetofag, totul pentru a vă conecta clientela politică la resursele statului.</seg><seg xml:id="ParlaMint-RO-2018-06-25-CD.seg86">Ați politizat administrația publică pe toate palierele! I-ați scos pe prefecți din categoria înalților funcționari publici, pe cei aproximativ 2 000 de directori din deconcentrate i-ați transformat în demnitari publici și ați desființat concursurile pentru ocuparea funcțiilor publice! Ați pus, astfel, cruce profesionalizării personalului din administrație și ați dat semnalul că administrația din România este la cheremul intereselor PSD.</seg><seg xml:id="ParlaMint-RO-2018-06-25-CD.seg87">Mai mult, ați făcut din ANFP, care era un centru de excelență în administrație și garanta neutralitatea din punct de vedere politic a administrației publice românești, o instituție pur decorativă, golind-o de conținut și prin amputarea atribuțiilor sale!</seg><seg xml:id="ParlaMint-RO-2018-06-25-CD.seg88">Lovitura pe care ați dat-o administrației prin acest tip de viziune constituie un regres major și aruncă România în epoca lui Cozmâncă! Nimic nu vă va mai mișca din administrația românească fără aprobare de la partid, iar o astfel de abordare se va repercuta în primul rând asupra intereselor cetățeanului, având efecte extrem de negative asupra funcționării statului!</seg><seg xml:id="ParlaMint-RO-2018-06-25-CD.seg89">Ne dovediți astfel că reformarea statului în materie de administrație a fost o mare minciună! Nici vorbă de un stat suplu, cu un număr redus de ministere, cu agenții și autorități reorganizate, ci, din contră, planul este cu totul altul! Veți umfla peste măsură aparatul administrativ, iar la nivel local veți popula toate instituțiile în baza unui singur criteriu: carnetul roșu de partid!</seg><seg xml:id="ParlaMint-RO-2018-06-25-CD.seg90">Doamnă prim-ministru,</seg><seg xml:id="ParlaMint-RO-2018-06-25-CD.seg91">Statele dezvoltate din Uniunea Europeană au reușit să se dezvolte, deoarece au acordat administrațiilor publice locale rolul cel mai important în actul de guvernare. Descentralizarea administrativă a însemnat nu doar vorbărie, nu doar competențe sporite, ci și o finanțare corespunzătoare. Fără bani, nicio administrație locală nu poate aduce un surplus de bunăstare și modernizare comunităților pe care le administrează.</seg><seg xml:id="ParlaMint-RO-2018-06-25-CD.seg92">Ați creat cea mai puternică discriminare în finanțarea primăriilor! Ați împărțit primăriile din România în două categorii: primăria doamnei Gabriela Vrânceanu Firea, căreia i s-a alocat, în anul 2018, 55% din impozitul pe venit, și restul primăriilor, cărora li s-a distribuit doar 43% din acest impozit.</seg><seg xml:id="ParlaMint-RO-2018-06-25-CD.seg93">Doamnă prim-ministru,</seg><seg xml:id="ParlaMint-RO-2018-06-25-CD.seg94">Din păcate, Guvernul pe care îl conduceți a reușit să-i facă pe primari să se teamă de cuvântul "creștere economică", deoarece, pentru administrațiile locale din România, creșterea economică nu a adus mai mulți bani la bugetele locale, ci chiar mai puțini, deoarece Guvernul PSD-ALDE le-a confiscat până și banii puși de-o parte pentru investiții.</seg><seg xml:id="ParlaMint-RO-2018-06-25-CD.seg95">În anul 2017, la nivelul UAT-urilor cumpătate, exista un volum al excedentelor bugetare de peste 13 miliarde de lei. Sunt banii pe care administrațiile responsabile ar fi putut să-i irosească, însă acestea i-au drămuit ca să poată avea bani de investiții. Niciun membru al puterii nu a spus că majorările salariale din administrația publică vor fi făcute fără niciun fel de transfer suplimentar de resurse de la bugetul central. Doar domnul Liviu Dragnea a spus, în treacăt, și de parcă nu ar fi lucrat niciodată în administrația locală, că e treaba primarilor că și-au crescut lefurile și că, dacă au făcut-o, să se descurce cum pot! Bătaia de joc la adresa administrației locale s-a văzut în momentul în care ați băgat mâna adânc în economiile făcute de către aleșii locali și i-ați lăsat fără bani de investiții și salarii, stopând astfel dezvoltarea comunităților locale și pedepsindu-i exact pe cei mai gospodari. Mai mult decât atât, ați creat haos în toate instituțiile politice subordonate. Așa vă convine: să depindă primarii de banii care vin cu țârâita de la Guvern!</seg><seg xml:id="ParlaMint-RO-2018-06-25-CD.seg96">"Revoluția fiscală" a fost un fiasco total și a dus la pierderi din bugetele locale de peste 10 miliarde de lei. Chiar dacă, în Senat, a fost aprobat amendamentul ca 80% din redevență să rămână la nivel local și județean, doar 5 miliarde de lei urmează să se întoarcă la bugetele locale, jumătate din ce s-a furat de la primării și consilii județene. Nu e deloc întâmplător că scăderea impozitului pe venit fără măsuri compensatorii viabile și concrete pentru administrațiile locale afectează tocmai administrațiile liberale, cele mai performante din țară: pe cele din Oradea, Cluj-Napoca, Brașov sau Timișoara. Sunt afectate exact administrațiile care au creat locuri de muncă, s-au dezvoltat și au adus investitori. Din cauza "revoluției fiscale" pe care ați implementat-o până ați făcut totul praf, se estimează că Arad a pierdut 16 milioane de euro, Clujul - 26 de milioane de euro, Constanța - 16 milioane de euro, Iași - 15 milioane de euro.</seg><seg xml:id="ParlaMint-RO-2018-06-25-CD.seg97">Dacă v-ar fi interesat cu adevărat problemele cu care se confruntă primarii, ați fi adoptat amendamentul pe care PNL l-a depus la proiectul Legii bugetului de stat din acest an, prin care am solicitat ca impozitul pe venit să rămână integral la nivelul fiecărei unități administrativ-teritoriale. Prin această măsură s-ar fi diminuat practic efectele negative ale măsurilor fiscale promovate de Guvernele PSD-ALDE! Revolta românilor din administrația locală este pe deplin justificată, pentru că ați refuzat astfel să le dați o mână de ajutor și să compensați diminuarea bugetelor locale prin scăderea impozitului pe venit, de la 16% la 10%. Vă mai aduc aminte că după primul trimestrul din acest an ar trebui să asigurați un nivel minim al sumelor provenite din cotele din impozitul pe venit și al sumelor defalcate din taxa pe valoarea adăugată pentru echilibrarea bugetelor locale, astfel încât banii primiți de primării să nu fie mai puțini decât în anul 2017. Se pare însă că nici acest lucru nu sunteți în stare să realizați.</seg><seg xml:id="ParlaMint-RO-2018-06-25-CD.seg98">I-ați mințit pe primari și pe președinții de consilii județene că sunteți de acord cu proiectul PNL prin care impozitul pe venit să rămână 100% la bugetele locale. Una spuneți, alta faceți! La o zi după ce ați făcut această promisiune, ați semnat un punct de vedere al Guvernului prin care spuneați că nu susțineți măsura propusă de PNL! La fel se întâmpla și în trecut când apropiata domnului Dragnea, Sevil Shhaideh, anunța că impozitul pe venit va merge direct și integral la administrațiile locale: "Începând cu 1 ianuarie 2018, impozitul pe venit va deveni sursă a bugetelor locale. Acolo unde aparatul propriu al primarului sau al președintelui consiliului județean nu va reuși să colecteze această sursă, vom fi sprijiniți de către ANAF, dar sumele vor fi virate exclusiv către bugetele locale. Aceasta este prima modificare majoră pe care o vom aduce la Legea finanțelor publice", spunea doamna Sevil Shhaideh.</seg><seg xml:id="ParlaMint-RO-2018-06-25-CD.seg99">Stimați colegi,</seg><seg xml:id="ParlaMint-RO-2018-06-25-CD.seg100">Guvernul Dăncilă face politica partidului în funcție de nevoia șefului de partid, nu de nevoile oamenilor! Au trecut aproape doi ani de la preluarea guvernării și PSD-ALDE nu a făcut nimic bun pentru români. Dar, în schimb, faceți, zilnic, câte ceva pentru voi. Lucrați zi de zi pentru deziderate strict personale și care sunt contrare așteptărilor românilor!</seg><seg xml:id="ParlaMint-RO-2018-06-25-CD.seg101">Unde sunt cele 2 500 de creșe și grădinițe pe care le-ați promis? Unde sunt cele 1 500 de locuințe? Au femeile însărcinate gratuitate la analize, ați redus vârsta de pensionare la mamele cu cel puțin trei copii? Nu! Ați construit și modernizat locuințe protejate și centre de zi pentru persoanele cu dizabilități? Nu! Ați crescut subvențiile pentru serviciile de recuperare prin casele naționale de sănătate? Nu! O să spuneți că mai aveți timp până în 2020, dar ați demarat proiectele? Nu ați demarat proiectele!</seg><seg xml:id="ParlaMint-RO-2018-06-25-CD.seg102">Ați făcut progrese în dezvoltarea serviciilor de transport adaptate pentru persoanele cu dizabilități? Unde este programul pentru tinerii din unitățile protejate? Ați aprobat în schimb Ordonanța de urgență nr. 60/2017 pentru modificarea și completarea Legii nr. 448/2006 privind protecția și promovarea drepturilor persoanelor cu handicap prin care ați dublat impozitul plătit de firmele private și de stat, care nu angajează persoane cu handicap în cota cerută de Guvern. Ați vrut mai mulți bani și nu v-ați gândit la persoanele cu dizabilități. Această ordonanță trebuie abrogată și nu ați făcut acest lucru!</seg><seg xml:id="ParlaMint-RO-2018-06-25-CD.seg103">Ați promis programe și soluții pentru violența în familie. Unde sunt cele 20 de locuințe regionale protejate pentru victimele violenței în familie? Nu există! Alocații de 350 de euro pentru finalizarea studiilor, pe care le-ați promis în Programul de guvernare, nu există. Începând cu anul 2015, de când PNL a propus și a reușit dublarea alocațiilor de stat pentru copii, PSD s-a opus la toate propunerile de majorare a cuantumului acestora, într-o perioadă în care parcurgem, din păcate, o iarnă demografică, așa cum ne și avertizează specialiștii: în România, persoanele peste 65 de ani sunt mai numeroase decât tinerii sub 16 ani. Copiii nu sunt interesanți pentru PSD-ALDE, deoarece ei nu votează, iar tinerii, care îndrăznesc să aducă pe lume copii și să devină părinți în România, sunt din ce în ce mai puțini. Orice încercare liberală de a acorda facilități mediului de afaceri care devine parte activă în școlarizarea și instruirea viitorilor meseriași s-a izbit de refuzul majorității PSD-ALDE. Programul "Hope"? Vă mai amintiți, era în Programul de guvernare. În ce stadiu este?</seg><seg xml:id="ParlaMint-RO-2018-06-25-CD.seg104">Nu mai avem speranță că acest Guvern va îndeplini ceea ce le-a promis românilor la alegerile din 2016! Ceea ce am enumerat mai sus sunt doar câteva dintre promisiunile PSD din campaniile electorale în domeniul politicilor sociale.</seg><seg xml:id="ParlaMint-RO-2018-06-25-CD.seg105">Nu le-ați spus angajatorilor români, care susțin economia țării, că veți menține Ordonanța de urgență nr. 4/2017 referitoare la taxarea muncii part-time. Această ordonanță este neconstituțională și știți acest lucru! Și Ordonanța nr. 4/2017 trebuie abrogată. În ce țară plătești taxe pentru 8 ore de muncă, deși muncești doar 4! Nu ați luat niciun fel de atitudine împotriva măsurilor greșite luate de Tudose și Grindeanu împotriva contractelor de muncă part-time. Dimpotrivă! Prin Ordonanța de urgență nr. 3/2018 ați adâncit și mai puternic discriminările dintre angajații part-time din sistemul public și cei din sectorul privat. Practic, neînțelegând cum funcționează nevoia de muncă din sistemul privat, ați desființat contractele part-time din economia privată.</seg><seg xml:id="ParlaMint-RO-2018-06-25-CD.seg106">Ați promis că nimeni nu va pierde bani și că salariile vor fi mai mari, dar, în realitate, mulți români au salariile mai mici. Când ați văzut că salariile nu cresc, ați spus că sunt calculate greșit. Ba, mai mult, ministrul Lia Olguța Vasilescu s-a apărat tot cu o minciună spunând că a anunțat din timp că unele salarii vor scădea. Ați ajuns, într-un final, să vă lăudați că salariile nu mai scad! Asta da realizare!</seg><seg xml:id="ParlaMint-RO-2018-06-25-CD.seg107">Drept urmare, salarizarea arbitrară în sectorul bugetar face ravagii în sectorul privat. Acest sector care asigură, practic, banii pentru aventurile guvernamentale are dificultăți sporite în ceea ce privește posibilitățile reale de a-și salariza personalul la nivelul impus de Guvern, în condiții de rentabilitate.</seg><seg xml:id="ParlaMint-RO-2018-06-25-CD.seg108">Ați avut cel puțin două ocazii să mai îndreptați din nedreptățile generate de Legea nr. 153/2017, dar le-ați ratat! Din păcate, efectele negative nu au fost înregistrate numai în sectorul public. În sectorul privat, Guvernul condus de dumneavoastră a recunoscut că peste 1,9 milioane de contracte de muncă nu s-au modificat de la 1 ianuarie 2018 și că veniturile nete încasate de cei care muncesc în economia reală au scăzut.</seg><seg xml:id="ParlaMint-RO-2018-06-25-CD.seg109">I-ați amenințat pe angajatori, ați călcat în picioare Legea dialogului social, ați luat măsuri monstruoase ca să-i pedepsiți pe agenții economici din România, pentru că nu cresc salariile din pix, așa cum și-a pus în cap Guvernul. Mai mult, unul dintre miniștrii din Guvernul dumneavoastră i-a catalogat drept "hoți" pe angajatorii privați pentru că nu au mărit salariile, motiv pentru care ați considerat că se impune să înăspriți și mai mult amenzile.</seg><seg xml:id="ParlaMint-RO-2018-06-25-CD.seg110">Stimați colegi,</seg><seg xml:id="ParlaMint-RO-2018-06-25-CD.seg111">Legea nr. 153/2017 trebuie modificată cât mai repede, astfel încât să fie eliminate nedreptățile și aberațiile pe care le-a produs. Nu aceasta este legea pe care o așteptau românii!</seg><seg xml:id="ParlaMint-RO-2018-06-25-CD.seg112">Salariații din sectorul privat și angajatorii lor sunt atacați pe mai multe paliere: investițiile publice pot fi considerate sistate, alocările bugetare fiind în 2018 la un minim istoric, investitorii privați sunt puși pe fugă de impredictibilitatea legislativă, iar muncitorii sunt alungați de lipsa de perspectivă a unui trai decent. Avem un deficit de forță de muncă, dar nu din cauza posibilităților de pe piața muncii, ci pentru că românii muncesc în străinătate.</seg><seg xml:id="ParlaMint-RO-2018-06-25-CD.seg113">Ați promis lapte și miere și în salarizarea din sănătate, dar mii de oameni au ieșit în stradă. Pentru că și pe ei i-ați mințit! A fost nevoie de ordonanțe de urgență care doar au mascat și nu au rezolvat problemele create de această lege.</seg><seg xml:id="ParlaMint-RO-2018-06-25-CD.seg114">Pe lângă minciună, la Ministerul Muncii se practică și nerespectarea legii. Nu ați aplicat legea care prevedea creșterea pensiilor cu 10% de la 1 ianuarie 2018. Ați furat pensia românilor pe 6 luni. Asta, dacă, la 1 iulie, nu veți anunța o altă amânare.</seg><seg xml:id="ParlaMint-RO-2018-06-25-CD.seg115">V-ați opus majorării punctului de pensie de la începutul anului și nimeni nu a înțeles de ce! Ne-a lămurit, în schimb, doamna Olguța Vasilescu, care, într-un exces de sinceritate, a afirmat că: "O persoană care cotizează doar la Pilonul I de pensie va ieși cu o pensie care, de multe ori, e crescută artificial din pixul guvernanților, așa cum s-a întâmplat și de când suntem noi la guvernare."</seg><seg xml:id="ParlaMint-RO-2018-06-25-CD.seg116">Așadar, în România condusă de dumneavoastră nu mai există respect pentru lege, ci pentru "pixul guvernanților", salariile cresc nu pe criterii obiective, nu pe baza creșterii productivității, ci atunci când vreți dumneavoastră. Însă, în loc să crească, veniturile românilor au scăzut. De asemenea, pensiile cresc nu atunci când scrie în Legea pensiilor, ci atunci când vrea doamna Olguța Vasilescu, iar alocațiile de stat pentru copii nu cresc deloc, pentru că cei mici nu votează.</seg><seg xml:id="ParlaMint-RO-2018-06-25-CD.seg117">Spuneți că nu ați avut bani la buget pentru a majora punctul de pensie de la 1 ianuarie 2018, însă, pe de altă parte, ați îngroșat constant și consistent categoriile celor care profită de privilegiile pensiilor speciale. Ați stimulat pensionarea unor "bătrâni" de 40 - 45 de ani, momindu-i cu pensii care depășesc cu mult valoarea salariului brut pe care-l câștigau!</seg><seg xml:id="ParlaMint-RO-2018-06-25-CD.seg118">Ați promis și o nouă Lege a pensiilor, chiar dacă aveți de gând... iar dacă aveți de gând să creșteți pensiile așa cum ați crescut și salariile, în minus, adică, mai bine nu vă apucați de Legea pensiilor. Respectați însă legea și nu furați din banii românilor! Ați afectat deja peste 60 000 de pensionari din minerit și din alte sectoare de activitate, care au primit acasă decizii de recalculare, cu pensii în minus, după zeci de ani de muncă în condiții extrem de grele, în grupele I și II de muncă. Și lor le-ați promis în campania electorală că vor beneficia de majorări ale punctajelor la pensii cu 50% și 25. Rezultatul? Recalculările au dus la pensii mai mici. Acum toți pensionarii au luat drumul instanțelor. Vă dăm noi soluția! Hotărârea Guvernului nr. 291/2017 privind dreptul la pensie pentru grupele I-II de muncă trebuie abrogată!</seg><seg xml:id="ParlaMint-RO-2018-06-25-CD.seg119">Sunteți aproape de colaps cu pensiile din Pilonul I, deși ați împrumutat de la începutul anului peste 3 miliarde de euro și tot nu vă opriți!</seg><seg xml:id="ParlaMint-RO-2018-06-25-CD.seg120">Doamnă prim-ministru,</seg><seg xml:id="ParlaMint-RO-2018-06-25-CD.seg121">Se vede cu ochiul liber că nu sunteți deloc luată în seamă de către miniștrii pe care se presupune că ar trebui să-i conduceți. Ne referim, în primul rând, la furtul premeditat al celor 43 de miliarde de lei acumulați din contribuțiile celor peste 7 milioane de români la Pilonul II de pensii. În vreme ce dumneavoastră vă străduiți să dați asigurări că nu veți fura economiile făcute vreme de 10 ani de către cele 7 milioane de angajați, Eugen Teodorovici spune că Domnia Sa face simulări la Ministerul de Finanțe, iar Olguța Vasilescu anunță că a "bătut în cuie" furtul acestor bani!</seg><seg xml:id="ParlaMint-RO-2018-06-25-CD.seg122">Așa cum ați dat garanții că salariile nu vor scădea de la 1 ianuarie 2018, la fel ați dat asigurări că tăierea contribuțiilor la Pilonul II, de la 6% la 3,75%, nu va aduce contribuții mai mici în conturile românilor. Iarăși ați mințit! Contribuțiile nominale au scăzut de la 1 ianuarie 2018, cu circa 12%, bani pe care i-ați direcționat către bugetul de stat, pentru a petici incompetența vădită a celui de-al treilea Guvern PSD-ALDE.</seg><seg xml:id="ParlaMint-RO-2018-06-25-CD.seg123">Nu vă interesează în niciun fel faptul că peste circa 10 ani, sistemul public de pensii nu va mai putea asigura o rată de înlocuire a salariului prin pensie nici pe jumătate din cât este astăzi. Nu vă interesează faptul că sunteți pe cale să dărâmați o reformă a pensiilor susținută în ultimii ani de toate guvernele, cu excepția celor conduse de domnul Dragnea. Nu aveți niciun pic de respect față de proprietatea privată a celor 7 milioane de români, dacă partidul v-o cere.</seg><seg xml:id="ParlaMint-RO-2018-06-25-CD.seg124">Poate că unii dintre colegii dumneavoastră de partid și-au asigurat bătrânețile, punându-și la adăpost averi importante, prin țări exotice, însă marea majoritate a populației are nevoie, atunci când va ieși din activitate, de o pensie decentă! Guvernul dumneavoastră este pe cale să facă din români cei mai săraci viitori pensionari din Europa!</seg><seg xml:id="ParlaMint-RO-2018-06-25-CD.seg125">Nu respectați nicio lege existentă, iar cele pe care le faceți au grave probleme constituționale! Acum vreți toți banii celor 7 milioane de români care au contribuit la Pilonul II de pensii. Găurile din economie sunt imense. Economia "bubuie", nu "duduie", așa cum vă lăudați pe la televizor.</seg><seg xml:id="ParlaMint-RO-2018-06-25-CD.seg126">PSD-ALDE nu vrea să le asigure românilor o sursă de venit la bătrânețe! A pus ochii atât pe banii economisiți de români în Pilonul II, cât și pe cei munciți în străinătate. Românii din străinătate sunt buni pentru PSD doar dacă trimit bani în țară. Potrivit unei statistici a Băncii Naționale, românii trimit în țară circa 4 miliarde de euro, anual, aproape cât valoarea investițiilor străine. Ați demonstrat faptul că un proiect pentru cei din diaspora și pentru copiii lor rămași în țară nu intră în prioritățile Guvernului.</seg><seg xml:id="ParlaMint-RO-2018-06-25-CD.seg127">Doamnă prim-ministru,</seg><seg xml:id="ParlaMint-RO-2018-06-25-CD.seg128">Politica Guvernului României în domeniul social se ghidează după principiul "luați de la unii și dați la alții", deoarece Guvernul este incapabil să distribuie eventuala bunăstare generată de creșterea economică. Prin toate măsurile strâmbe pe care le-ați adoptat nu ați făcut decât să antagonizați categorii sociale și profesionale, dezbinând întreaga Românie! Și, cu toate aceste jonglerii, nu aveți suficienți bani pentru a acoperi plata pensiilor și salariilor până la finalul anului, deși susțineți prin discursuri triumfaliste că se înregistrează creștere economică.</seg><seg xml:id="ParlaMint-RO-2018-06-25-CD.seg129">Doamnelor și domnilor senatori și deputați,</seg><seg xml:id="ParlaMint-RO-2018-06-25-CD.seg130">Responsabilitatea dumneavoastră față de milioanele de români, înșelați de PSD-ALDE, este uriașă și se va vedea la votul dat asupra acestei moțiuni de cenzură, miercuri.</seg><seg xml:id="ParlaMint-RO-2018-06-25-CD.seg131">Votați această moțiune și mergeți acasă, în circumscripțiile dumneavoastră în care ați fost aleși, împăcați cu gândul că ați făcut tot ce trebuia pentru români și România.</seg><seg xml:id="ParlaMint-RO-2018-06-25-CD.seg132">Dați un vot favorabil acestei moțiuni și veți da o șansă României ca să aibă un Guvern responsabil, eficient, competent, interesat exclusiv de problemele românilor și nu supus doar intereselor personale ale unui singur individ!</seg><seg xml:id="ParlaMint-RO-2018-06-25-CD.seg133">Avem convingerea că în majoritatea PSD-ALDE se află, încă, parlamentari responsabili, care s-au săturat să le fie rușine atunci când sunt întrebați despre Guvernul Dăncilă.</seg><seg xml:id="ParlaMint-RO-2018-06-25-CD.seg134">Așteptăm un gest de responsabilitate din partea fiecărui parlamentar, care a jurat solemn că-și va îndeplini cu onoare și fidelitate mandatul încredințat de popor!</seg><seg xml:id="ParlaMint-RO-2018-06-25-CD.seg135">Vă mulțumesc.</seg></u><note type="speaker">Domnul Iulian-Claudiu Manda:</note><u ana="#chair" who="#Iulian-Claudiu-Manda:" xml:id="ParlaMint-RO-2018-06-25-CD.u7"><seg xml:id="ParlaMint-RO-2018-06-25-CD.seg136">Vă mulțumesc și eu.</seg><seg xml:id="ParlaMint-RO-2018-06-25-CD.seg137">Doamnelor și domnilor deputați și senatori,</seg><seg xml:id="ParlaMint-RO-2018-06-25-CD.seg138">Vă reamintesc faptul că Birourile permanente ale celor două Camere, în ședința din 21 iunie 2018, cu participarea liderilor grupurilor parlamentare, au stabilit ca dezbaterea moțiunii de cenzură să aibă loc în data de 27 iunie 2018, la ora 14, în ședință comună a celor două Camere ale Parlamentului, conform art. 113 alin. din Constituție și art. 93 alin. din Regulamentul activităților comune ale Camerei Deputaților și Senatului.</seg><seg xml:id="ParlaMint-RO-2018-06-25-CD.seg139">Ordinea de zi fiind epuizată, declar închisă ședința comună a Senatului și Camerei Deputaților.</seg><seg xml:id="ParlaMint-RO-2018-06-25-CD.seg140">Vă mulțumesc. @</seg></u><note type="time">Ședința s-a încheiat la ora 17.15.</note></div>
    </body>
  </text>
</TEI>
