<?xml version='1.0' encoding='UTF-8'?>
<TEI xmlns="http://www.tei-c.org/ns/1.0" xml:id="ParlaMint-RO-2017-10-10-CD" xml:lang="ro" ana="#parla.sitting #reference">
  <teiHeader>
    <fileDesc>
      <titleStmt>
        <title type="main" xml:lang="ro">Corpus parlamentar român ParlaMint-RO, ședința Camerei Deputaților din 10 octombrie 2017</title>
        <title type="main" xml:lang="en">Romanian parliamentary corpus ParlaMint-RO, Regular Session, Chamber of Deputies, October 10 2017</title>
        <title type="sub" xml:lang="ro">Stenograma ședinței Camerei Deputaților din România din 10 octombrie 2017</title>
        <title type="sub" xml:lang="en">Minutes of the session of the Chamber of Deputies of Romania, October 10 2017</title>
        <meeting n="20171010" corresp="#CD" ana="#parla.meeting.regular">Camera Deputaților</meeting>
        <respStmt>
          <persName>Petru Rebeja</persName>
          <resp xml:lang="ro">Codare corpus TEI</resp>
          <resp xml:lang="en">TEI corpus encoding</resp>
        </respStmt>
        <funder>
          <orgName xml:lang="ro">Infrastructura de cercetare CLARIN</orgName>
          <orgName xml:lang="en">The CLARIN research infrastructure</orgName>
        </funder>
      </titleStmt>
      <editionStmt>
        <edition>1.0</edition>
      </editionStmt>
      <extent>
        <!--These numbers do not reflect the size of the sample!-->
        <measure unit="speeches" quantity="29" xml:lang="ro">29 discursuri</measure>
        <measure unit="speeches" quantity="29" xml:lang="en">29 speeches</measure>
        <measure unit="words" quantity="13588" xml:lang="ro">13588 cuvinte</measure>
        <measure unit="words" quantity="13588" xml:lang="en">13588 words</measure>
      </extent>
      <publicationStmt>
        <publisher>
          <orgName xml:lang="ro">Infrastructura de cercetare CLARIN</orgName>
          <orgName xml:lang="en">CLARIN research infrastructure</orgName>
          <ref target="https://www.clarin.eu/">www.clarin.eu</ref>
        </publisher>
        <idno type="URL">https://github.com/clarin-eric/ParlaMint</idno>
        <pubPlace>
          <ref target="https://github.com/clarin-eric/ParlaMint">https://github.com/clarin-eric/ParlaMint</ref>
        </pubPlace>
        <availability status="free">
          <licence>http://creativecommons.org/licenses/by/4.0/</licence>
          <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
          <p xml:lang="ro">Acest cod este supus drepturilor de autor prin <ref target="http://creativecommons.org/licenses/by/4.0/">Creative Commons Priznanje avtorstva 4.0 mednarodna licenca</ref>.</p>
        </availability>
        <date when="2021-01-08">2021-01-08</date>
      </publicationStmt>
      <sourceDesc>
        <bibl>
          <title>Multilingual comparable corpora of parliamentary debates ParlaMint 1.0</title>
          <idno type="handle">http://hdl.handle.net/11356/1345</idno>
        </bibl>
        <bibl>
          <title type="main" xml:lang="en">Minutes of the meetings of the Romanian Parliament</title>
          <title type="main" xml:lang="ro">Stenograme ale şedinţelor din Parlamentul României</title>
          <edition xml:lang="ro">Stenograma oficială a ședinței</edition>
          <edition xml:lang="en">Official session record</edition>
          <!-- <idno type="URI">http://cdep.ro/pls/steno/steno2015.stenograma?ids=8129</idno> -->
          <date when="2017-10-10">10.10.2017</date>
        </bibl>
      </sourceDesc>
    </fileDesc>
    <encodingDesc>
      <projectDesc>
        <p xml:lang="ro">
          <ref target="https://www.clarin.eu/content/parlamint">ParlaMint</ref>
        </p>
        <p xml:lang="en">
          <ref target="https://www.clarin.eu/content/parlamint">ParlaMint</ref>
        </p>
      </projectDesc>
      <tagsDecl>
        <!--These numbers do not reflect the size of the sample!-->
        <namespace name="http://www.tei-c.org/ns/1.0">
          <tagUsage gi="text" occurs="1"/>
          <tagUsage gi="body" occurs="1"/>
          <tagUsage gi="div" occurs="1"/>
          <tagUsage gi="head" occurs="2"/>
          <tagUsage gi="note" occurs="36"/>
          <tagUsage gi="u" occurs="29"/>
          <tagUsage gi="seg" occurs="394"/>
          <tagUsage gi="kinesic" occurs="0"/>
          <tagUsage gi="desc" occurs="0"/>
          <tagUsage gi="gap" occurs="0"/>
        </namespace>
      </tagsDecl>
    </encodingDesc>
    <profileDesc>
      <settingDesc>
        <setting>
          <name type="city">Bucharest</name>
          <name type="country" key="RO">Romania</name>
          <date when="2017-10-10" ana="#parla.sitting">10.10.2017</date>
        </setting>
      </settingDesc>
    </profileDesc>
    <revisionDesc>
      <change when="2021-01-23"><name>Petru Rebeja</name>: Created file.</change>
    </revisionDesc>
  </teiHeader>
  <text>
    <body>
      <div type="debateSection">
      <head>ROMÂNIA CAMERA DEPUTAȚILOR</head><head type="session">Ședinta Camerei Deputaților din 10 octombrie 2017</head><note type="editorial">SUMAR</note><note type="summary">Informare privind distribuirea unor documente la casetele deputaților, potrivit prevederilor art.94 din Regulamentul Camerei Deputaților.</note><note type="summary">Prezentarea și dezbaterea moțiunii simple intitulate "PSD dăunează grav sănătății", inițiate de deputați aparținând grupurilor parlamentare ale PNL, USR și PMP. (rămasă pentru votul final)</note><note type="time">Ședința a început la ora 16,02.</note><note type="chairman">Lucrările ședinței au fost conduse de domnul deputat Petru Gabriel Vlase, vicepreședinte al Camerei Deputaților, asistat de domnii deputați Georgian Pop și Cristian Buican, secretari ai Camerei Deputaților.</note><note type="speaker">Domnul Petru Gabriel Vlase:</note><u ana="#chair" who="#Petru-Gabriel-Vlase:" xml:id="ParlaMint-RO-2017-10-10-CD.u1"><seg xml:id="ParlaMint-RO-2017-10-10-CD.seg1">Vă rog, liderii de grup să-și invite colegii în sala de ședință!</seg><seg xml:id="ParlaMint-RO-2017-10-10-CD.seg2">Secretarii de ședință, vă rog, la prezidiu!</seg><seg xml:id="ParlaMint-RO-2017-10-10-CD.seg3">Haideți, domnule Buican!</seg><seg xml:id="ParlaMint-RO-2017-10-10-CD.seg4">Un secretar de la majoritate?</seg><seg xml:id="ParlaMint-RO-2017-10-10-CD.seg5">Declar deschisă ședința de astăzi a Camerei Deputaților și vă anunț că avem 177 de colegi care și-au înregistrat prezența.</seg><seg xml:id="ParlaMint-RO-2017-10-10-CD.seg6">La primul punct al ordinii de zi, în conformitate cu prevederile art. 94 din Regulamentul Camerei Deputaților, vă informez că au fost distribuite deputaților, la casete, următoarele documente: ordinea de zi pentru ședințele de astăzi și de mâine; programul de lucru; lista rapoartelor depuse în perioada... până la 30 octombrie de comisiile permanente; lista cu legile pentru care se poate exercita dreptul de sesizare a Curții Constituționale; informarea cu privire la inițiativele legislative înregistrate la Camera Deputaților și care urmează să fie avizate de comisiile permanente. [2]</seg><seg xml:id="ParlaMint-RO-2017-10-10-CD.seg7">În continuare, potrivit ordinii de zi, avem dezbaterea moțiunii simple inițiate de 102 deputați.</seg><seg xml:id="ParlaMint-RO-2017-10-10-CD.seg8">Întreb, în temeiul art. 190, dacă își retrage cineva adeziunea la moțiune? Nu.</seg><seg xml:id="ParlaMint-RO-2017-10-10-CD.seg9">Pentru dezbaterea moțiunii, Biroul permanent și Comitetul liderilor vă propun următoarele: textul moțiunii simple va fi citit de unul dintre semnatari; Guvernul are 50 de minute, pe care le utilizează la începutul și la încheierea dezbaterilor; pentru dezbateri se vor lua în calcul câte 10 secunde pentru fiecare deputat.</seg><seg xml:id="ParlaMint-RO-2017-10-10-CD.seg10">Timpul maxim alocat grupurilor parlamentare și deputaților neafiliați se prezintă astfel: Grupul PSD - 26 de minute; Grupul PNL - 12 minute; Grupul USR - 5 minute; Grupul UDMR - 4 minute; Grupul ALDE - două minute; Grupul PMP - 3 minute; Grupul minorităților naționale - 3 minute; deputații neafiliați - un minut - în total - 56 de minute.</seg><seg xml:id="ParlaMint-RO-2017-10-10-CD.seg11">Dacă sunteți de acord? Aveți obiecții la aceste propuneri ale Biroului permanent?</seg><seg xml:id="ParlaMint-RO-2017-10-10-CD.seg12">Vă rog să vă pregătiți cartelele de vot.</seg><seg xml:id="ParlaMint-RO-2017-10-10-CD.seg13">Vă rog, vot.</seg><seg xml:id="ParlaMint-RO-2017-10-10-CD.seg14">114 voturi pentru. Propunerile au fost aprobate.</seg><seg xml:id="ParlaMint-RO-2017-10-10-CD.seg15">Înainte de a trece la prezentarea moțiunii, rog liderii să depună la secretarii de ședință lista cu numele deputaților înscriși la dezbateri.</seg><seg xml:id="ParlaMint-RO-2017-10-10-CD.seg16">Dau cuvântul domnului deputat Stamatian Vasile-Florin, pentru citirea textului moțiunii simple.</seg><seg xml:id="ParlaMint-RO-2017-10-10-CD.seg17">Vă rog, domnule deputat.</seg></u><note type="speaker">Domnul Vasile-Florin Stamatian:</note><u ana="#regular" who="#Vasile-Florin-Stamatian:" xml:id="ParlaMint-RO-2017-10-10-CD.u2"><seg xml:id="ParlaMint-RO-2017-10-10-CD.seg18">Domnule președinte,</seg><seg xml:id="ParlaMint-RO-2017-10-10-CD.seg19">Doamnelor și domnilor deputați,</seg><seg xml:id="ParlaMint-RO-2017-10-10-CD.seg20">Domnule ministru al sănătății,</seg><seg xml:id="ParlaMint-RO-2017-10-10-CD.seg21">Suntem în a noua lună de guvernare PSD-ALDE și putem constata, fără mare efort, că nu s-a realizat nici măcar 1% din promisiunile formulate în campania electorală și scrise negru pe alb în cele două Programe de guvernare votate de majoritatea parlamentară, deși în evaluările domnului Dragnea toate-s bune și frumoase.</seg><seg xml:id="ParlaMint-RO-2017-10-10-CD.seg22">Domnule ministru,</seg><seg xml:id="ParlaMint-RO-2017-10-10-CD.seg23">Atunci când ați fost învestit ca ministru al sănătății, v-ați autodefinit ca un ministru curajos, ferm, care cunoaște sistemul de sănătate, care s-a confruntat cu problemele din sistem și care are soluții eficiente și eficace în vederea asanării sistemului public de sănătate. La învestitura dumneavoastră, am privit toți, cu oarecare speranță, către noul ministru, bun cunoscător al problemelor din sistem, care se angaja să rezolve aceste probleme.</seg><seg xml:id="ParlaMint-RO-2017-10-10-CD.seg24">Din păcate, domnule ministru, după nouă luni de mandat la șefia Ministerului Sănătății, un timp rezonabil, care ne spune că și un copil ar fi venit pe lume la termen, activitatea dumneavoastră a "strălucit" în ezitări, amânări, bâlbâieli și lipsă totală de decizie.</seg><seg xml:id="ParlaMint-RO-2017-10-10-CD.seg25">Ca specialist, ar trebui să cunoașteți foarte bine faptul că un slujitor al sănătății nu are voie să ezite, pentru că orice ezitare pune în pericol viața pacientului.</seg><seg xml:id="ParlaMint-RO-2017-10-10-CD.seg26">Stimați colegi,</seg><seg xml:id="ParlaMint-RO-2017-10-10-CD.seg27">Prevenția în sănătate e mai bună decât toate!</seg><seg xml:id="ParlaMint-RO-2017-10-10-CD.seg28">Pe 11 septembrie elevii au început școala, iar copiii s-au întors în colectivități în care numai o parte dintre aceștia sunt imunizați împotriva unor riscuri, boli considerate banale și eradicate în majoritatea statelor dezvoltate.</seg><seg xml:id="ParlaMint-RO-2017-10-10-CD.seg29">Țin să subliniez că situația în '89 era mult mai bună în România.</seg><seg xml:id="ParlaMint-RO-2017-10-10-CD.seg30">Înțelegem că, pe alocuri, dar nu în totalitate și la prețuri consistente, s-au asigurat, pe calea importului, stocuri de vaccinuri ROR. Știți foarte bine că acest vaccin este doar unul dintre vaccinurile cuprinse în Programul național de vaccinare și că această penurie caracterizează și alte imunizări obligatorii, cum ar fi: hepatita B, diftero-tetanicul și așa mai departe.</seg><seg xml:id="ParlaMint-RO-2017-10-10-CD.seg31">Despre elaborarea unui cadru legislativ modern privind vaccinarea, nu mai are sens să vorbim. V-ați spălat pe mâini! Ați înaintat Parlamentului un Proiect de lege, nu știu dacă a fost scris de echipa dumneavoastră, slab, făcut de amatori, incomplet și superficial, doar ca să scăpați de presiunea mediatică.</seg><seg xml:id="ParlaMint-RO-2017-10-10-CD.seg32">Dacă doreați în mod real să reglementați de urgență această problemă, avem toată convingerea că găseați hârtie la Guvern, să scrieți o Ordonanță de urgență pe care să o aprobați în prima ședință de Guvern. Când sunt probleme care-i interesează direct pe șefii dumneavoastră, imediat răsar Ordonanțele de Guvern, precum ciupercile după ploaie.</seg><seg xml:id="ParlaMint-RO-2017-10-10-CD.seg33">Credeți că simpla trecere a Institutului "Cantacuzino" la Ministerul Apărării Naționale rezolvă problema? Sau este încă o dovadă a incapacității Ministerului Sănătății să asigure un management coerent și eficient al sectoarelor pe care le coordonează?</seg><seg xml:id="ParlaMint-RO-2017-10-10-CD.seg34">Eșecul evident al Guvernului din care faceți parte, de a asigura un minimum de stocuri pentru vaccinarea copiilor, ne-a spulberat orice speranță că Guvernul PSD-ALDE are capacitatea de a implementa politici de sănătate de tip preventiv.</seg><seg xml:id="ParlaMint-RO-2017-10-10-CD.seg35">Și aș face o mică paranteză. Dacă nu este vaccinat împotriva oreionului și face la vârsta adolescenței oreion, înseamnă sterilitate permanentă pentru bărbatul respectiv. Oare asta nu vă preocupă, atunci când vorbim de viitorul țării?</seg><seg xml:id="ParlaMint-RO-2017-10-10-CD.seg36">Domnule ministru,</seg><seg xml:id="ParlaMint-RO-2017-10-10-CD.seg37">Dacă aveți curiozitatea să căutați prin sertarele de la minister, veți găsi, sub un strat gros de praf, un număr important de programe naționale de prevenție în sănătate, care zac, fără finanțare, pentru că Ministerul nu mișcă un deget - și sigur că cea mai aproape îmi este specialitatea mea. Vă dau un exemplu - Programul de profilaxie și dispensarizare a nașterii premature, generator de moarte infantilă, generator de moarte evitabilă, generator de scăderea natalității.</seg><seg xml:id="ParlaMint-RO-2017-10-10-CD.seg38">Cunoaștem faptul că, pentru a da bine la populație, o parte dintre aceste programe le-ați menționat printre obiectivele Programului de guvernare, însă le-ați uitat imediat după ce ați fost învestit.</seg><seg xml:id="ParlaMint-RO-2017-10-10-CD.seg39">De exemplu, vă rugăm să ne spuneți ce măsuri a luat Ministerul, în aceste ultime nouă luni, ca să prevină mortalitatea evitabilă? Știți că suntem primii în Uniunea Europeană la mortalitate infantilă - 7,3 la mie față de 3,6 media în Uniunea Europeană, și la mortalitate maternă...?</seg><seg xml:id="ParlaMint-RO-2017-10-10-CD.seg40">În toată lumea există mortalitate evitabilă, dar în România, în absența programelor de prevenție și a preocupării pentru acestea, acest tip de mortalitate ne plasează într-un top rușinos.</seg><seg xml:id="ParlaMint-RO-2017-10-10-CD.seg41">Domnule ministru,</seg><seg xml:id="ParlaMint-RO-2017-10-10-CD.seg42">Astăzi, sistemele de sănătate moderne nu pot funcționa în absența unei cercetări științifice adecvate și corespunzător finanțate. Cercetarea și dezvoltarea rezultatelor acesteia reprezintă factorul cheie în creșterea succesului intervențiilor medicale. Utilizarea de tehnici noi, de modalități inovatoare de intervenție, de aparatură și instrumentar nou ne pot aduce la rate de succes mult mai mari în actul medical.</seg><seg xml:id="ParlaMint-RO-2017-10-10-CD.seg43">Dar de ce să visăm atât de sus, atâta vreme cât Ministerul Sănătății nu are nici astăzi un plan sectorial de cercetare și nici fonduri pentru cercetarea aplicată, care să-i ofere date despre situații ce pot influența starea de sănătate, precum și soluții alternative pentru remedierea unor probleme.</seg><seg xml:id="ParlaMint-RO-2017-10-10-CD.seg44">O altă mică paranteză - mi-ați promis că la rectificarea bugetară va apărea finanțare pentru cercetarea aplicată. A rămas bugetată zero, zero, zero!</seg><seg xml:id="ParlaMint-RO-2017-10-10-CD.seg45">Știți foarte bine că nu este vina medicilor, atunci când unele morți evitabile se produc. Știți foarte bine că medicii își fac datoria în niște condiții greu de imaginat, din cauza subfinanțării sistemului. Știți foarte bine că este exclusiv vina investițiilor, a dotărilor și a politicilor guvernamentale sau, mai bine spus, a absenței acestora!</seg><seg xml:id="ParlaMint-RO-2017-10-10-CD.seg46">Ne-am dori să auzim din partea dumneavoastră că, de mâine, toate programele de prevenție în sănătate sunt demarate și finanțate corespunzător, că proiecte de cercetare depuse spre finanțare au fost demarate în toată țara. Ne-am dori să auzim că agreați demersul PNL, care, anul trecut, a depus o Propunere legislativă privind prevenția în sănătate, că doriți să susțineți și să contribuiți la proiectul nostru.</seg><seg xml:id="ParlaMint-RO-2017-10-10-CD.seg47">Din păcate, dacă nu am auzit aceste lucruri în ultimele 9 luni, sunt slabe speranțe să o faceți acum, mai ales când domnul Tudose se chinuie din răsputeri să ascundă realitatea bugetară și să peticească găurile uriașe din vistieria țării.</seg><seg xml:id="ParlaMint-RO-2017-10-10-CD.seg48">Știți foarte bine, ca și noi, că, la orice rectificare bugetară, sănătatea, alături de educație, sunt "copiii vitregi" ai guvernării și sunt mereu victimele tăierilor de resurse financiare. Nu trebuie să ne bucurăm că la ultima rectificare Guvernul nu a tăiat din banii sănătății, pentru că, dacă vă uitați pe rapoartele Curții de Conturi a României, investițiile în sănătate au scăzut rușinos, de la un an la altul, iar în 2017 suntem într-un vid total de investiții.</seg><seg xml:id="ParlaMint-RO-2017-10-10-CD.seg49">Birocrația sufocă România și ia banii pacienților.</seg><seg xml:id="ParlaMint-RO-2017-10-10-CD.seg50">Domnule ministru,</seg><seg xml:id="ParlaMint-RO-2017-10-10-CD.seg51">De ani buni de zile, birocrația guvernamentală toacă bani importanți din banii pacienților, din banii care ar trebui să ajungă în dotarea spitalelor, din banii care ar trebui să ajungă în instrumentar sau în reabilitarea unităților sanitare. Nu cred că nu cunoașteți, mai ales ca fost manager de spital, calvarul birocratic și financiar prin care trec spitalele românești, resursele consumate inutil de acestea, pentru a se acredita/reacredita.</seg><seg xml:id="ParlaMint-RO-2017-10-10-CD.seg52">Pe lângă faptul că acest proces birocratic, condus de Autoritatea Națională de Management al Calității în Sănătate, blochează inutil activitatea managerială a spitalelor, cu zeci și zeci de formulare, care mai de care mai trăsnite, acesta mai și consumă resurse financiare. De exemplu, pentru asigurarea unui act medical într-un mare spital județean, sub motivația de a aduce spitalele românești la standarde europene, s-au plătit 500.000 de lei pe acțiune, cu termene de conformare, fără a se asigura resursele financiare. De unde se iau acești bani? Din banii care ar trebui să ajungă la pacienți.</seg><seg xml:id="ParlaMint-RO-2017-10-10-CD.seg53">Această operațiune de acreditare/reacreditare a spitalelor este un alt demers din lungul șir al celor din categoria "să ne facem că facem".</seg><seg xml:id="ParlaMint-RO-2017-10-10-CD.seg54">Spitale noi și vechi - și cred că este un subiect care ar trebui să-i intereseze pe toți reprezentanții poporului român.</seg><seg xml:id="ParlaMint-RO-2017-10-10-CD.seg55">Proiectele celor trei spitale regionale noi, de mare capacitate, sunt într-un risc real de a nu se finaliza în termenele agreate de finanțatori! Ne referim la primele trei spitale regionale, din Cluj, Craiova și Iași.</seg><seg xml:id="ParlaMint-RO-2017-10-10-CD.seg56">Pentru aceste trei obiective de investiții, autoritățile administrației publice locale au mers până acolo încât au și intabulat, au făcut formele de intabulare a terenurilor Ministerului Sănătății.</seg><seg xml:id="ParlaMint-RO-2017-10-10-CD.seg57">În contextul în care infrastructura actuală spitalicească din România nu asigură nici condițiile și nici capacitatea minimă de funcționare, construirea de noi spitale de mare capacitate, dotate corespunzător, s-ar fi impus de urgență, chiar începând din cursul anului 2017.</seg><seg xml:id="ParlaMint-RO-2017-10-10-CD.seg58">Câteva amănunte.</seg><seg xml:id="ParlaMint-RO-2017-10-10-CD.seg59">În data de 5 decembrie 2016, Guvernul României și Banca Europeană de Investiții au semnat Acordul de împrumut privind finanțarea construcției celor trei spitale. În urma acordului, din start, proiectele sunt subfinanțate. Cele 300 de milioane de euro, cu proveniență din fonduri europene și de la bugetul de stat, sunt suficiente pentru aproape 1,3 spitale. Un spital la standardele asumate costă peste 200 de milioane de euro.</seg><seg xml:id="ParlaMint-RO-2017-10-10-CD.seg60">Ne apropiem de finalul anului și la nivelul Ministerului Sănătății continuă bâlbâielile în alcătuirea temei de proiectare. În acest ritm și cu acești bani, spitalele vor fi finalizate la sfântul așteaptă.</seg><seg xml:id="ParlaMint-RO-2017-10-10-CD.seg61">Ministerul Sănătății a estimat darea în folosință a acestor spitale în anul 2022. Oare este un termen acceptabil? Știți foarte bine că, dacă o să mai ezitați mult, există riscul real de a pierde finanțarea pentru acestea și de a relua, pe bani grei, proceduri deja finalizate. Ne-am săturat de construirea de spitale doar pe hârtie!</seg><seg xml:id="ParlaMint-RO-2017-10-10-CD.seg62">Un element care..., măcar pentru cei care aveți în familie doctori - Farsa salariilor ca "afară"!</seg><seg xml:id="ParlaMint-RO-2017-10-10-CD.seg63">Cum și-au propus PSD și ALDE să oprească exodul medicilor? Simplu, prin minciună și demagogie. Mai precis, păcălindu-i pe medici că le vor face lefurile ca în spitalele din vestul Europei.</seg><seg xml:id="ParlaMint-RO-2017-10-10-CD.seg64">Un salariu de 3.600 de euro pentru un medic primar a fost o promisiune electorală uriașă, care a stârnit așteptări foarte mari în rândul medicilor, mai ales în rândul celor tineri, care erau deja cu gândul să plece din țară. Cei mai mulți poate s-ar fi răzgândit și ar fi lăsat Occidentul pentru a lucra acasă, la ei în țară. Majorarea salarială era o condiție necesară, dar nu suficientă, pentru a opri hemoragia de medici tineri care fug de un loc de muncă în România.</seg><seg xml:id="ParlaMint-RO-2017-10-10-CD.seg65">Din păcate, ca toate promisiunile PSD, și aceasta a fost o mare farsă! Uite majorarea, nu e majorarea! Ba de la 1 iulie 2017, ba de la 1 ianuarie 2018, ba la sfântul așteaptă! Și uite așa, majorarea și scutirea de impozit pe salarii au dispărut, dar au apărut contribuțiile în sarcina angajaților.</seg><seg xml:id="ParlaMint-RO-2017-10-10-CD.seg66">Așadar, ca în glumele proaste, majorarea nu-i majorare, ci scădere.</seg><seg xml:id="ParlaMint-RO-2017-10-10-CD.seg67">Revenind la actuala Lege a salarizării, vrem să vă prezentăm un calcul simplu. Din acel maxim 30% pentru sporuri, 27% este consumat pentru gărzile în zilele de sărbătoare, iar procentul rămas este absolut insuficient pentru sporurile care trebuie să fie prevăzute pentru condițiile de muncă deosebite - terapie intensivă, sală de operații, TBC și așa mai departe.</seg><seg xml:id="ParlaMint-RO-2017-10-10-CD.seg68">Domnule ministru,</seg><seg xml:id="ParlaMint-RO-2017-10-10-CD.seg69">Ne-ați convins în cele nouă luni că nu mai putem avea niciun fel de așteptări de la dumneavoastră. Sperăm să vă treziți în al doisprezecelea ceas și să acționați ferm, fără ezitări, asupra problemelor semnalate!</seg><seg xml:id="ParlaMint-RO-2017-10-10-CD.seg70">Astfel, vă solicităm următoarele.</seg><seg xml:id="ParlaMint-RO-2017-10-10-CD.seg71">Uitați cu totul ordinele de partid trasate de șefii dumneavoastră și amintiți-vă de misiunea uriașă pe care o aveți, de a fi ministru al sănătății.</seg><seg xml:id="ParlaMint-RO-2017-10-10-CD.seg72">Intrați, până nu este prea târziu, în haina de ministru și descotorosiți-vă de haina de supus umil al partidului. Să știți că un ministru nu se ocupă nici de achiziția de fire de operație, nici de achiziția de pansamente, nici de achiziția de RMN-uri.</seg><seg xml:id="ParlaMint-RO-2017-10-10-CD.seg73">Rolul unui ministru este de a elabora și implementa veritabile politici de sănătate, cu cel mai mare accent pe componenta de prevenție. Un ministru trebuie să aibă viziune pe termen mediu și lung, nu să peticească problemele de zi cu zi.</seg><seg xml:id="ParlaMint-RO-2017-10-10-CD.seg74">Domnule ministru, fiți un croitor, nu un cârpaci!</seg><seg xml:id="ParlaMint-RO-2017-10-10-CD.seg75">Demarați de urgență proiecte de investiții noi în infrastructura de sănătate, în special cele privind realizarea celor trei spitale clinice regionale. Comisia Europeană așteaptă de la dumneavoastră proiectele, ca să dea drumul la bani. Nu ratați această șansă! Numai așa veți acorda șansa pacienților la condiții decente de tratament, dar și medicilor oportunitatea de a-și face mai bine meseria.</seg><seg xml:id="ParlaMint-RO-2017-10-10-CD.seg76">Dacă vă interesează în mod real sănătatea din România, puteți demonstra în scurt timp prin fapte. Cum? Nu mai amânați acordarea unor salarii decente în sistemul de sănătate. Luptați-vă, domnule ministru, pentru ca promisiunea majorării salariilor pentru personalul medical, pentru personalul auxiliar din sănătate și pentru scutirea de impozit a acestor venituri să devină realitate. Dați dovadă prin fapte că vă pasă, nu doar prin declarații.</seg><seg xml:id="ParlaMint-RO-2017-10-10-CD.seg77">Știți foarte bine că, dacă toate aceste acțiuni se vor realiza, cu siguranță se vor semna și contractele colective de muncă. Știți că sindicatele sunt în stradă și contractele colective de muncă, în luna octombrie, nu sunt semnate.</seg><seg xml:id="ParlaMint-RO-2017-10-10-CD.seg78">Demarați și finanțați adecvat politicile utile pentru sistemul de sănătate și pentru pacienți!</seg><seg xml:id="ParlaMint-RO-2017-10-10-CD.seg79">Finanțați cercetarea și dezvoltarea!</seg><seg xml:id="ParlaMint-RO-2017-10-10-CD.seg80">Dați certitudini tinerilor absolvenți de medicină că își pot construi un plan de carieră în România!</seg><seg xml:id="ParlaMint-RO-2017-10-10-CD.seg81">Rupeți lanțul birocratic din sistem, care consumă inutil resursele pacienților și care continuă să genereze acte și fapte prevăzute de legea penală.</seg><seg xml:id="ParlaMint-RO-2017-10-10-CD.seg82">Sunt atâtea lucruri de făcut! Sper să începeți cu ceva, și cât mai repede! Ezitările dumneavoastră nu salvează vieți, ci îngroașă rândurile celor care se sting, deși aveau o șansă.</seg><seg xml:id="ParlaMint-RO-2017-10-10-CD.seg83">Stimați colegi deputați,</seg><seg xml:id="ParlaMint-RO-2017-10-10-CD.seg84">Vă rugăm să votați această moțiune, alături de noi, pentru că domeniul sănătății nu este unul care să mai permită experimente. Experimentele nefaste ale actualului ministru, care, prin prestația sa, a adus în colaps sistemul de sănătate, trebuie stopate.</seg><seg xml:id="ParlaMint-RO-2017-10-10-CD.seg85">Nu știm care este intenția prim-ministrului. De aceea prim-ministrul Mihai Tudose poate să fie forțat astăzi de dumneavoastră, printr-un vot favorabil, dat acestei moțiuni simple, și va fi obligat să-l demită pe domnul ministru Florian Bodog.</seg><seg xml:id="ParlaMint-RO-2017-10-10-CD.seg86">Iar domnul ministru nu poate să aducă argumentul că nu are fonduri. Trebuie să lupte pentru acestea! În România, într-un Guvern, cândva, a fost un ministru care, dacă Guvernul nu i-a acordat procentul pentru ministerul său, pentru domeniul său, și-a dat demisia. Și cred că cu toții vă aduceți aminte că este vorba despre domnul profesor Miclea.</seg><seg xml:id="ParlaMint-RO-2017-10-10-CD.seg87">Domnule ministru,</seg><seg xml:id="ParlaMint-RO-2017-10-10-CD.seg88">Înainte de a mă retrage de la tribună, pentru a explica ce înțeleg prin "morți evitabile", vreau să vă aduc aminte cazul Udrescu, care, după ce s-au făcut demersuri timp de 7,8 luni, ceea ce denotă că nu este numai vina dumneavoastră, ci și a echipei pe care o conduceți...</seg></u><note type="speaker">Domnul Petru Gabriel Vlase:</note><u ana="#chair" who="#Petru-Gabriel-Vlase:" xml:id="ParlaMint-RO-2017-10-10-CD.u3"><seg xml:id="ParlaMint-RO-2017-10-10-CD.seg89">Domnule deputat...</seg></u><note type="speaker">Domnul Vasile-Florin Stamatian:</note><u ana="#regular" who="#Vasile-Florin-Stamatian:" xml:id="ParlaMint-RO-2017-10-10-CD.u4"><seg xml:id="ParlaMint-RO-2017-10-10-CD.seg90">... în teritoriu...</seg></u><note type="speaker">Domnul Petru Gabriel Vlase:</note><u ana="#chair" who="#Petru-Gabriel-Vlase:" xml:id="ParlaMint-RO-2017-10-10-CD.u5"><seg xml:id="ParlaMint-RO-2017-10-10-CD.seg91">Domnule deputat, vă rog să vorbiți plenului!</seg></u><note type="speaker">Domnul Vasile-Florin Stamatian:</note><u ana="#regular" who="#Vasile-Florin-Stamatian:" xml:id="ParlaMint-RO-2017-10-10-CD.u6"><seg xml:id="ParlaMint-RO-2017-10-10-CD.seg92">Da, iertați-mă!</seg><seg xml:id="ParlaMint-RO-2017-10-10-CD.seg93">...în teritoriu, a apărut următorul răspuns - "...ca atare, împreună cu reprezentanți ai Casei Naționale de Asigurări de Sănătate, considerăm că se impune găsirea de urgență a unei soluții, astfel încât pacienții care au medicație de alimentație parenterală totală, de durată, să poată beneficia gratuit, și în ambulatoriu, de acest tratament".</seg><seg xml:id="ParlaMint-RO-2017-10-10-CD.seg94">Deci în teritoriu trebuia să luăm aceste măsuri sau Ministerul trebuia să răspundă că s-a rezolvat? Iar bolnava respectivă, în momentul de față, este în Franța. Costă șederea ei în Franța, și tratamentul pe o lună, cât ar dura să se achiziționeze pompele și tubulatura necesară. Poate muri oricând. Este o moarte evitabilă. Și ca dânsa sunt mulți copii care au nevoie de tratament parenteral.</seg><seg xml:id="ParlaMint-RO-2017-10-10-CD.seg95">Vă rog să mă iertați dacă v-am plictisit, nu sunt obișnuit, în general, să nu fiu ascultat!</seg><seg xml:id="ParlaMint-RO-2017-10-10-CD.seg96">Vă mulțumesc.</seg></u><note type="speaker">Domnul Petru Gabriel Vlase:</note><u ana="#chair" who="#Petru-Gabriel-Vlase:" xml:id="ParlaMint-RO-2017-10-10-CD.u7"><seg xml:id="ParlaMint-RO-2017-10-10-CD.seg97">Mulțumesc, domnule deputat.</seg><seg xml:id="ParlaMint-RO-2017-10-10-CD.seg98">Domnule ministru, vă rog.</seg></u><note type="speaker">Domnul Florian-Dorel Bodog:</note><note type="editorial">(ministrul sănătății)</note><u ana="#regular" who="#Florian-Dorel-Bodog" xml:id="ParlaMint-RO-2017-10-10-CD.u8"><seg xml:id="ParlaMint-RO-2017-10-10-CD.seg99">Domnule președinte,</seg><seg xml:id="ParlaMint-RO-2017-10-10-CD.seg100">Doamnelor și domnilor deputați,</seg><seg xml:id="ParlaMint-RO-2017-10-10-CD.seg101">Stimați invitați,</seg><seg xml:id="ParlaMint-RO-2017-10-10-CD.seg102">Am venit astăzi în fața dumneavoastră cu respectul cuvenit Parlamentului. Sunt conștient de responsabilitatea enormă pe care mi-am asumat-o, odată cu preluarea funcției de ministru al sănătății.</seg><seg xml:id="ParlaMint-RO-2017-10-10-CD.seg103">Am onoarea să fac parte dintr-o echipă guvernamentală cu un program clar și bine definit și în domeniul sănătății, program pe care românii l-au ales prin votul acordat în decembrie anul trecut.</seg><seg xml:id="ParlaMint-RO-2017-10-10-CD.seg104">Nu sunt ministrul perfect și cred că niciun ministru nu este perfect, pentru că nu există politician perfect. Sunt medic însă și, de aceea, știu care sunt rănile sistemului de sănătate și care sunt așteptările bolnavilor și ale medicilor.</seg><seg xml:id="ParlaMint-RO-2017-10-10-CD.seg105">Dacă fiecare ministru al sănătății, indiferent de culoarea politică, ar fi făcut un singur pas spre interesul pacienților, astăzi am fi fost departe. Dar unii s-au mulțumit să-și măsoare mandatul în like-uri pe Facebook, în timp ce proiecte importante în sănătate au fost blocate.</seg><seg xml:id="ParlaMint-RO-2017-10-10-CD.seg106">Este ușor să depui moțiune pentru proiectele pe care nu le-ai dus la îndeplinire. Răbdarea oamenilor a fost greu pusă la încercare anul trecut, când, PNL, prin intermediul Guvernului tehnocrat pe care l-a desemnat, nu a luat niciun fel de măsuri de îmbunătățire a sistemului de sănătate și, mai mult, a blocat proiecte de importanță majoră pentru sănătatea românilor.</seg><seg xml:id="ParlaMint-RO-2017-10-10-CD.seg107">Oamenii așteaptă să vadă îmbunătățiri vizibile ale actului medical, condiții mai bune în spitale, acces mai bun la tratamente și la medicamente inovatoare. Toate acestea pot fi realizate prin aplicarea politicilor publice de sănătate prevăzute în Programul de guvernare al PSD.</seg><seg xml:id="ParlaMint-RO-2017-10-10-CD.seg108">S-au făcut pași importanți în mai multe direcții și suntem în termen cu tot ceea ce ne-am propus. Aceasta nu înseamnă că nu mai sunt multe de făcut!</seg><seg xml:id="ParlaMint-RO-2017-10-10-CD.seg109">Voi aborda fiecare subiect atins în moțiune. Și voi începe cu Legea vaccinării.</seg><seg xml:id="ParlaMint-RO-2017-10-10-CD.seg110">Legea vaccinării, despre care Guvernarea tehnocrată a tot vorbit, nu și-a asumat-o nimeni, ca proiect clar. A fost realizată și aprobată de actualul Guvern. Ea se află acum în dezbaterea Parlamentului și am toată încrederea că specialiștii din cele două comisii, din Camera Deputaților și Senat, vor lua cele mai bune decizii pe care le vor considera necesare și vor aduce îmbunătățiri, după caz, acestei legi.</seg><seg xml:id="ParlaMint-RO-2017-10-10-CD.seg111">De altfel, săptămâna trecută, această lege a primit aviz favorabil de la Comisia de constituționalitate. Am ferma convingere că odată cu apariția acestei legi, controversele și speculațiile pe tema vaccinurilor se vor stinge.</seg><seg xml:id="ParlaMint-RO-2017-10-10-CD.seg112">Așa cum ne-am angajat în Programul de guvernare, pentru a crea predictibilitate în achiziția vaccinurilor prevăzute în planul național, am realizat acorduri multianuale, acorduri-cadru. Pentru că este important să putem planifica achizițiile pe o perioadă de doi sau patru ani și să evităm astfel situațiile în care să rămânem fără vaccinuri.</seg><seg xml:id="ParlaMint-RO-2017-10-10-CD.seg113">Aceste situații puteau fi rezolvate de către Guvernul tehnocrat, dacă doreau să rezolve această problemă.</seg><seg xml:id="ParlaMint-RO-2017-10-10-CD.seg114">Salariile. Actualul Guvern este preocupat să țină medicii în țară și să creeze condiții care să-i determine să se întoarcă acasă pe specialiștii care au fost alungați de condițiile proaste de lucru și de salarizarea necorespunzătoare.</seg><seg xml:id="ParlaMint-RO-2017-10-10-CD.seg115">Tot un Guvern PSD, în 2015, a majorat salariile în sistemul sanitar, pentru a acoperi tăierile din urmă cu cinci ani.</seg><seg xml:id="ParlaMint-RO-2017-10-10-CD.seg116">Salariile din sectorul bugetar vor crește de la 1 ianuarie 2018, iar de la 1 martie, salariile medicilor și asistenților medicali vor avea o nouă mărire substanțială.</seg><seg xml:id="ParlaMint-RO-2017-10-10-CD.seg117">Pentru ca aceste lucruri să fie posibile, Guvernul a prevăzut pentru anul viitor o creștere cu 3 miliarde de lei a fondurilor alocate pentru salariile din sănătate.</seg><seg xml:id="ParlaMint-RO-2017-10-10-CD.seg118">Sunt măsuri care arată că sănătatea este o prioritate asumată, nu numai declarată, a actualului Guvern.</seg><seg xml:id="ParlaMint-RO-2017-10-10-CD.seg119">Vorbim de spitale regionale. Credeți că mie, ca ministru al sănătății, nu mi-ar fi convenit să vin să găsesc cele trei spitale ridicate și doar să le tencuiesc și să le văruiesc?</seg><seg xml:id="ParlaMint-RO-2017-10-10-CD.seg120">Vreau să vă asigur însă că vom respecta în totalitate ceea ce ne-am asumat în Programul de guvernare. Iar cele trei spitale regionale despre care s-a tot vorbit în fosta guvernare, fără a fi luate măsuri concrete, vor fi construite. Am făcut pași importanți în această direcție.</seg><seg xml:id="ParlaMint-RO-2017-10-10-CD.seg121">La începutul acestui an, am semnat contractul cu BEI pentru acordarea unui grant nerambursabil, în baza căruia este asigurată consultanța pentru actualizarea și elaborarea studiilor de fezabilitate pentru cele trei spitale.</seg><seg xml:id="ParlaMint-RO-2017-10-10-CD.seg122">La finalul lunii octombrie, consultantul plătit de BEI va livra Planul funcțional preliminar al acestor spitale. Conform calendarului stabilit, studiile de fezabilitate vor fi gata în primul trimestru al anului 2018, după care vom putea trece în etapa de construire efectivă. Vreau să precizez, în etapa de construire efectivă, având și terenurile acordate prin Hotărâre de Guvern, luate prin Hotărâre de Guvern, la Ministerul Sănătății, pentru cele trei locații pe care deja le-am anunțat: Cluj, Craiova și Iași.</seg><seg xml:id="ParlaMint-RO-2017-10-10-CD.seg123">Mai mult, pentru a fi pregătiți să facem față oricăror probleme, am înființat în luna martie unitatea de implementare dedicată acestui proiect.</seg><seg xml:id="ParlaMint-RO-2017-10-10-CD.seg124">Centrele de arși. Guvernul tehnocrat a fost instalat anul trecut, în urma unei tragedii care a demonstrat, printre altele, și incapacitatea sistemului de sănătate din România de a face față unor cazuri multiple de pacienți cu arsuri grave.</seg><seg xml:id="ParlaMint-RO-2017-10-10-CD.seg125">Din păcate, acel Guvern nu a făcut nimic pentru a aduce îmbunătățiri în zona serviciilor necesare pentru pacienții cu arsuri grave, tehnocrații mulțumindu-se să constate și să facă publică incapacitatea unităților medicale de profil de a trata pacienții.</seg><seg xml:id="ParlaMint-RO-2017-10-10-CD.seg126">Măsuri concrete de îmbunătățire nu au fost luate, deși au avut la dispoziție un an întreg; noi vorbim acum despre nouă luni.</seg><seg xml:id="ParlaMint-RO-2017-10-10-CD.seg127">Am considerat necesar să reglementez modul de organizare și funcționare a centrelor de arși. Și în acest sens am emis un ordin de ministru, în luna mai a acestui an, care reglementează funcționarea centrelor de mari arși.</seg><seg xml:id="ParlaMint-RO-2017-10-10-CD.seg128">Am redeschis Spitalul de arși din Capitală, închis de Guvernul tehnocrat, fără a oferi o soluție pentru a acoperi cazurile care necesită îngrijiri în urma arsurilor grave.</seg><seg xml:id="ParlaMint-RO-2017-10-10-CD.seg129">Și aceia dintre dumneavoastră care cunosc problemele din sistem și care cunosc problemele cu care ne lovim în momentul în care avem un ars grav, în țară, pe care nu avem unde să-l transferăm, știu despre ce vorbesc.</seg><seg xml:id="ParlaMint-RO-2017-10-10-CD.seg130">Vă asigur că am făcut toate verificările necesare pentru a mă convinge că lucrurile vor funcționa fără probleme la Spitalul de arși din Capitală, până la implementarea unor soluții definitive, care înseamnă construirea unor unități noi de arși. Și am pornit și acest demers. În cadrul finanțării primite de la Banca Mondială, a fost inițiată construcția a patru noi centre de arși și dotarea lor cu echipamente. Două centre se vor construi în Capitală, la Spitalele "Grigore Alexandrescu" și "Bagdasar", iar celelalte două, la Târgu Mureș și Timișoara.</seg><seg xml:id="ParlaMint-RO-2017-10-10-CD.seg131">Tot în cadrul acestui proiect, centrele existente de arși - pentru că dacă așteptăm studii de fezabilitate, construcție, nu se întâmplă nimic pentru pacienții arși grav care au nevoie mâine de aceste îngrijiri -, tot în cadrul acestui proiect, am convenit, cu cei de la Banca Mondială, și am negociat, ca centrele deja existente - respectiv, Timișoara, parțial, și Iași, în totalitate - să fie dotate cu echipamente, în acest an. Și suntem într-o înaintată fază, în procedura de achiziție.</seg><seg xml:id="ParlaMint-RO-2017-10-10-CD.seg132">Beneficiarii serviciilor medicale oferite în noile unități sanitare construite și dotate la standarde de calitate europeană vor fi toți cetățenii români ale căror probleme de sănătate necesită îngrijiri speciale.</seg><seg xml:id="ParlaMint-RO-2017-10-10-CD.seg133">Am vorbit despre investiții. România primește peste 600 de milioane de euro prin Programul DG Regio pentru finanțarea asistenței primare, serviciilor medicale în ambulatoriu, serviciilor medicale de urgență și pentru construirea celor trei spitale regionale. Alocarea fondurilor a fost condiționată de realizarea planurilor regionale de servicii și inițierea celor trei Masterplanuri regionale pentru zonele în care se vor construi spitalele regionale.</seg><seg xml:id="ParlaMint-RO-2017-10-10-CD.seg134">Prin efortul echipei de la Ministerul Sănătății, această condiționalitate a fost ridicată la data de 1 iunie 2017, iar fondurile sunt acum la dispoziția noastră.</seg><seg xml:id="ParlaMint-RO-2017-10-10-CD.seg135">Tot vorbind de investiții, în cadrul Programului cu Banca Mondială, beneficiem de un împrumut în valoare de 250 de milioane de euro, din care au fost cheltuite, până la sfârșitul anului 2016, mai puțin de trei milioane de euro, ceea ce a determinat ca la începutul mandatului meu să mă confrunt cu riscul anulării parțiale a acordului. Pentru a evita acest lucru, mi-am asumat, împreună cu ceilalți membri din Guvern, termene extrem de clare, termene stricte, în ceea ce privește fiecare linie de finanțare.</seg><seg xml:id="ParlaMint-RO-2017-10-10-CD.seg136">Și vreau să vă aduc la cunoștință, celor care nu știți, că nerespectarea oricărui termen duce la sistarea liniei de finanțare pe toată zona respectivă de finanțare.</seg><seg xml:id="ParlaMint-RO-2017-10-10-CD.seg137">În primele șase luni ale acestui an, Ministerul Sănătății a realizat investiții în valoare de aproximativ 12 milioane de euro, din cadrul Programului cu Banca Mondială. Astfel, au fost achiziționate și livrate 277 de aparate de anestezie, mașini de anestezie destinate blocurilor operatorii din aproximativ 50 de unități sanitare.</seg><seg xml:id="ParlaMint-RO-2017-10-10-CD.seg138">Îi rog pe colegii de la opoziție să discute acasă, la spitalele județene, și să întrebe dacă au primit aceste aparate. Pentru că eu m-am asigurat că ele nu numai că au fost livrate, dar au fost și instalate și funcționează.</seg><seg xml:id="ParlaMint-RO-2017-10-10-CD.seg139">Au fost finalizate procedurile de furnizare a echipamentelor medicale necesare pentru unitățile de primiri urgențe din 68 de spitale, unități sanitare de interes strategic. Este vorba de echipamente de monitorizare, ventilatoare, ecografe, în valoare totală de 4 milioane de euro.</seg><seg xml:id="ParlaMint-RO-2017-10-10-CD.seg140">Mai mult, în urma unei noi licitații, au fost semnate contracte pentru dotarea UPU și CPU cu echipamente în valoare de 4,8 milioane de euro.</seg><seg xml:id="ParlaMint-RO-2017-10-10-CD.seg141">Tot în acest an, vor fi semnate contractele pentru achiziționarea echipamentelor moderne de radioterapie, acceleratoare liniare pentru clinicile din București - IOB, Elias -, Constanța, Galați și Baia Mare.</seg><seg xml:id="ParlaMint-RO-2017-10-10-CD.seg142">De asemenea, până la finalul anului, se vor achiziționa alte cinci astfel de aparate de radioterapie, pentru spitalele din Craiova, Cluj, Timișoara, Oradea și Târgu Mureș.</seg><seg xml:id="ParlaMint-RO-2017-10-10-CD.seg143">Totodată, Ministerul Sănătății a finalizat procedura de achiziție a unui număr de 12 aparate computer tomograf și a 21 de aparate de rezonanță magnetică nucleară, în vederea acoperirii Programului guvernamental "Un CT și un RMN pentru fiecare spital județean".</seg><seg xml:id="ParlaMint-RO-2017-10-10-CD.seg144">Dotarea cu echipamente de diagnostic imagistic se va face pentru toate spitalele județene și universitare care nu dispun în prezent de acest tip de echipament de diagnostic.</seg><seg xml:id="ParlaMint-RO-2017-10-10-CD.seg145">În cadrul POR, beneficiem de finanțare în valoare de 66 de milioane de euro pentru extindere, modernizare, reabilitare și dotare UPU, CPU.</seg><seg xml:id="ParlaMint-RO-2017-10-10-CD.seg146">A fost lansat "Ghidul solicitantului", iar în perioada 18 octombrie 2017 - 18 aprilie 2018 se pot depune proiecte pentru 44 de unități de primire urgențe sau compartimente de primire urgențe care vor fi renovate, reabilitate și dotate din bani europeni nerambursabili.</seg><seg xml:id="ParlaMint-RO-2017-10-10-CD.seg147">O altă investiție substanțială finanțată din POR are ca obiect extinderea, modernizarea, reabilitarea și dotarea ambulatoriilor. Suma alocată este de 230 de milioane de euro. În cursul acestei luni va fi lansat spre consultare publică "Ghidul solicitantului".</seg><seg xml:id="ParlaMint-RO-2017-10-10-CD.seg148">În curând va fi lansat în dezbatere publică și "Ghidul solicitantului" pentru centrele comunitare integrate, care beneficiază de finanțare de 18 milioane de euro.</seg><seg xml:id="ParlaMint-RO-2017-10-10-CD.seg149">La preluarea mandatului de ministru al sănătății, am declarat ca prioritate asigurarea celor mai bune condiții de tratament pentru pacienți. Obiectivul strategic al Ministerului Sănătății este ca, la finalul Exercițiului financiar 2017-2020, infrastructura de sănătate să fie modernizată și extinsă la nivelul tuturor spitalelor județene, ambulatoriilor de specialitate, dar și centrelor de primiri urgențe.</seg><seg xml:id="ParlaMint-RO-2017-10-10-CD.seg150">Prevenția. Așa cum am anunțat încă de la preluarea mandatului, lucrăm la o nouă Lege a sănătății, clară, și care să nu necesite norme de aplicare. Această nouă lege va avea un capitol dedicat prevenției. Și nu spun povești. Prima parte din lege, care am considerat că este cea mai importantă, Legea vaccinării, este deja în Parlament; Legea transplantului este în dezbatere publică, publicată pe site-ul Ministerului Sănătății; Legea profesioniștilor din domeniul sănătății este la organizațiile profesionale, pentru consultări, și va fi pusă în dezbatere publică; și urmează Legea sistemului de sănătate.</seg><seg xml:id="ParlaMint-RO-2017-10-10-CD.seg151">Întărirea programelor de prevenție și creșterea capacității de screening sunt obiective importante ale Programului de guvernare. Politicile de sănătate promovate de Guvern pun accent pe depistarea și tratarea unor boli cu morbiditate și mortalitate mare, care au costuri mari de îngrijire și șanse mari de vindecare, în momentul depistării precoce. Astfel, demarăm cinci programe naționale de screening, în cadrul unui proiect care beneficiază de finanțare europeană nerambursabilă în valoare de 191 de milioane de euro. Într-o primă etapă, o parte din fonduri vor fi utilizate pentru organizarea și implementarea acestor programe și pentru pregătirea a peste 14.000 de specialiști care vor participa în cadrul programelor naționale de screening.</seg><seg xml:id="ParlaMint-RO-2017-10-10-CD.seg152">Săptămâna trecută a fost publicată lista celor 34 de proiecte câștigătoare, în cadrul cărora cadrele medicale vor fi pregătite în managementul bolilor care fac obiectul programelor naționale de screening: tuberculoză, cancer de col uterin, cancer de sân, hepatite virale, precum și screening prenatal.</seg><seg xml:id="ParlaMint-RO-2017-10-10-CD.seg153">Până la finalul acestui an, vom lansa ghidurile pentru screeningul cardio-vascular și colo-rectal.</seg><seg xml:id="ParlaMint-RO-2017-10-10-CD.seg154">Un beneficiu secundar, dar deloc de neglijat îl reprezintă faptul că datele statistice obținute în cadrul derulării acestor programe vor sta la baza politicilor publice de sănătate care vor fi elaborate în viitor.</seg><seg xml:id="ParlaMint-RO-2017-10-10-CD.seg155">Pe lângă finanțarea europeană, beneficiem de alte două finanțări externe nerambursabile. Este vorba despre un exercițiu financiar cu Guvernul norvegian, de aproximativ 47 de milioane de euro. Fondurile norvegiene vor asigura proiecte care vizează creșterea calității și a accesului la serviciile medicale, unele dintre ele complementare cu cele finanțate din fonduri europene, dar și proiecte noi, cum ar fi: sănătatea mintală la copii și adulți, serviciile de sănătate pentru grupurile vulnerabile din România, populația romă, populația rurală neasigurată. Programul a fost deja definitivat, împreună cu partenerii norvegieni, iar proiectele vor fi demarate în anul viitor.</seg><seg xml:id="ParlaMint-RO-2017-10-10-CD.seg156">Medicamente compensate și gratuite. Așa cum prevede Programul de guvernare, contractele cost - volum - rezultat reprezintă una dintre soluțiile pentru asigurarea accesului egal la tratamente pentru toți pacienții, la cel mai mic cost.</seg><seg xml:id="ParlaMint-RO-2017-10-10-CD.seg157">Doamnelor și domnilor,</seg><seg xml:id="ParlaMint-RO-2017-10-10-CD.seg158">Vă reamintesc faptul că din luna octombrie a anului trecut, pacienții cu hepatită C nu au mai avut acces la tratamente fără interferon, deoarece Guvernul tehnocrat nu a considerat necesar să asigure continuitatea în acordarea acestui tip de tratament, prin încheierea unor noi contracte cost - volum - rezultat.</seg><seg xml:id="ParlaMint-RO-2017-10-10-CD.seg159">Noile contracte au fost încheiate în luna mai a acestui an, iar ele prevăd accesul la tratament și pentru pacienții cu forme incipiente de boală.</seg><seg xml:id="ParlaMint-RO-2017-10-10-CD.seg160">Politica noastră în managementul hepatitei C urmărește eradicarea virusului C în România. Intenționăm ca viitoarele contracte să acopere toate stadiile de fibroză și chiar să putem trata și purtătorii de virus C care nu dezvoltă boala.</seg><seg xml:id="ParlaMint-RO-2017-10-10-CD.seg161">Sunt preocupat permanent ca pacienții să aibă acces la tratamente inovatoare. Și în acest sens procesul de actualizare a listei de medicamente compensate și gratuite este unul continuu.</seg><seg xml:id="ParlaMint-RO-2017-10-10-CD.seg162">Vreau să vă informez, pe aceia dintre dumneavoastră care nu știți, că în acest an au fost introduse medicamente noi în fiecare trimestru; deci, s-a făcut actualizarea listei de patru ori.</seg><seg xml:id="ParlaMint-RO-2017-10-10-CD.seg163">Ca urmare a semnalelor de alarmă legate de posibila retragere a unor medicamente de pe piața românească, luna trecută am solicitat convocarea de urgență a Consiliului de Miniștri ai Sănătății din Uniunea Europeană, pentru a identifica și aplica soluțiile care să conducă la eliminarea exportului paralel de medicamente.</seg><seg xml:id="ParlaMint-RO-2017-10-10-CD.seg164">De ce am făcut acest lucru? Pentru că am constatat că toate mecanismele interne pe care noi le-am luat nu sunt suficiente. Am discutat cu colegii mei, miniștrii din celelalte țări sud-europene, care mi-au spus că au aceeași problemă, și cu care am convenit că avem nevoie de o soluție europeană la această problemă.</seg><seg xml:id="ParlaMint-RO-2017-10-10-CD.seg165">Pe parcursul acestui an, Ministerul Sănătății a luat mai multe măsuri legale pentru a împiedica exportul unor medicamente foarte importante. Consider însă că este necesară o schimbare fundamentală a normelor europene privind comercializarea medicamentelor.</seg><seg xml:id="ParlaMint-RO-2017-10-10-CD.seg166">Doamnelor și domnilor,</seg><seg xml:id="ParlaMint-RO-2017-10-10-CD.seg167">Am primit acest mandat cu bună-credință și sunt hotărât să continuu punerea în aplicare a Programului de guvernare în domeniul sănătății în mod responsabil, în beneficiul oamenilor.</seg><seg xml:id="ParlaMint-RO-2017-10-10-CD.seg168">Uitându-mă la mandatul predecesorului meu, am considerat că este mai important să fac lucrurile să funcționeze, decât să le comunic oamenilor care este starea sistemului, fără a acționa pentru a îndrepta lucrurile.</seg><seg xml:id="ParlaMint-RO-2017-10-10-CD.seg169">Pentru că rolul ministrului sănătății nu este acela de a relata despre lucrurile care nu funcționează, ci de a lua toate măsurile pentru a îndrepta aceste lucruri.</seg><seg xml:id="ParlaMint-RO-2017-10-10-CD.seg170">Politicienii care mă contestă astăzi au avut posibilitatea, atunci când au fost la guvernare, să îndrepte lucrurile din sistemul de sănătate, de care se plâng acum. Unii dintre ei au închis spitale, fără să pună nimic în loc, alții au uitat să actualizeze lista de medicamente compensate și gratuite timp de șapte ani, timp în care pacienții nu au avut acces la medicamentele necesare. Astăzi, acești politicieni consideră că e dreptul lor să critice, să scrie revoltați pe rețelele de socializare, să se comporte de parcă Ministerul Sănătății este un loc pe unde ei sau apropiații lor n-au trecut niciodată.</seg><seg xml:id="ParlaMint-RO-2017-10-10-CD.seg171">Discursurile politice, doamnelor și domnilor, nu țin loc nici de vaccinuri, nici de tratament pentru cancer sau hepatită C, nici de salarii pentru medici sau asistente. Ele sunt vorbe goale, în condițiile în care nu facem nimic pentru sănătatea românilor.</seg><seg xml:id="ParlaMint-RO-2017-10-10-CD.seg172">Finalul discursului meu nu vă este adresat, stimați colegi din opoziție. O să mă adresez românilor. Și vreau să le spun că voi face toate demersurile necesare ca Domniile Lor să aibă acces la tratamente, ca toți cetățenii din Uniunea Europeană.</seg><seg xml:id="ParlaMint-RO-2017-10-10-CD.seg173">Îmi doresc ca românii să fie bine tratați în spitale, ca medicii să aibă tot ce au nevoie pentru a-și salva semenii, așa cum au jurat.</seg><seg xml:id="ParlaMint-RO-2017-10-10-CD.seg174">Vă mulțumesc.</seg></u><note type="speaker">Domnul Petru Gabriel Vlase:</note><u ana="#chair" who="#Petru-Gabriel-Vlase:" xml:id="ParlaMint-RO-2017-10-10-CD.u9"><seg xml:id="ParlaMint-RO-2017-10-10-CD.seg175">Mulțumesc, domnule ministru.</seg><seg xml:id="ParlaMint-RO-2017-10-10-CD.seg176">Dezbateri?</seg><seg xml:id="ParlaMint-RO-2017-10-10-CD.seg177">Doamna Ioniță Antoneta, de la PNL.</seg></u><note type="speaker">Doamna Antoneta Ioniță:</note><u ana="#regular" who="#Antoneta-Ioniță:" xml:id="ParlaMint-RO-2017-10-10-CD.u10"><seg xml:id="ParlaMint-RO-2017-10-10-CD.seg178">Domnule ministru,</seg><seg xml:id="ParlaMint-RO-2017-10-10-CD.seg179">Stimați colegi,</seg><seg xml:id="ParlaMint-RO-2017-10-10-CD.seg180">De-a lungul timpului, sistemul medical din România a primit o sumă de caracterizări care mai de care mai creative: sistem bolnav, în colaps, sistem aflat în fază terminală, mai bolnav decât pacienții, durerea unui sistem aflat în criză.</seg><seg xml:id="ParlaMint-RO-2017-10-10-CD.seg181">După nouă luni de mandat la șefia Ministerului Sănătății, ați reușit, domnule ministru, să lăsați pe toată lumea fără cuvinte. Nimeni nu mai găsește vorbele potrivite pentru a descrie dezastrul actual din sistemul medical românesc.</seg><seg xml:id="ParlaMint-RO-2017-10-10-CD.seg182">Deși nivelul de bază al oricărei societăți îl constituie dreptul la viață al cetățenilor ei, lucru care este stipulat și în Constituția României, art. 22 alin., iar dreptul la ocrotirea sănătății este garantat de stat - conform 34, tot din Constituție -, în țara noastră, 34 de pacienți au murit din cauza epidemiei de rujeolă, sunt pacienți decedați în urma infecțiilor nosocomiale din spitale, și nu în ultimul rând, să nu uităm să-i amintim pe cei decedați, care nu au putut beneficia de îngrijiri medicale la domiciliu, din cauza dosarelor falsificate la Casa Națională de Asigurări de Sănătate.</seg><seg xml:id="ParlaMint-RO-2017-10-10-CD.seg183">Pentru toată această situație dezastruoasă, domnule ministru, sunteți direct răspunzător.</seg><seg xml:id="ParlaMint-RO-2017-10-10-CD.seg184">Nu s-ar fi ajuns în această situație, domnule Bodog, dacă ați fi reacționat din prima zi cu maximă seriozitate, când ați văzut că epidemia de rujeolă se extinde, și nu ați fi așteptat ca domnul prim-ministru să vă atenționeze și să intervină.</seg><seg xml:id="ParlaMint-RO-2017-10-10-CD.seg185">Ați atentat, cu această ocazie, la siguranța națională, lucru care nu poate fi trecut cu vederea.</seg><seg xml:id="ParlaMint-RO-2017-10-10-CD.seg186">Vaccinuri insuficiente, în plină epidemie de rujeolă, inexistența unui plan de acțiune în teritoriu în privința vaccinării au dus, iată, ca în intervalul de șase luni, numărul îmbolnăvirilor de rujeolă să crească cu peste 6.000 și, de la o săptămână la alta, să fie înregistrate alte și alte noi cazuri.</seg><seg xml:id="ParlaMint-RO-2017-10-10-CD.seg187">Oare care trebuie să fie dimensiunea acestui dezastru, astfel încât acesta să fie văzut și din biroul dumneavoastră?</seg><seg xml:id="ParlaMint-RO-2017-10-10-CD.seg188">Poate nu cunoașteți, domnule ministru, dar la ora actuală, vaccinul diftero-tetanic, cel care se administrează copiilor în vârstă de 14 ani, lipsește în toată țara, de trei luni de zile; iar vaccinul pentru hepatita B care se administrează bebelușilor în maternitate, în cazul în care sunt născuți de mame purtătoare de virus B, este în unele maternități pe cale de dispariție.</seg><seg xml:id="ParlaMint-RO-2017-10-10-CD.seg189">Medicii de familie cunosc acest lucru, îl cunosc și neonatologii, ba chiar și părinții. Numai ministerul se preface că nu știe. Și atunci, mă întreb: e vorba de incompetență sau de rea-voință?</seg><seg xml:id="ParlaMint-RO-2017-10-10-CD.seg190">Mai nou, aflăm că o serie de medicamente importante vor dispărea din farmacii, iar altele se vor scumpi, ceea ce nu va face altceva decât să lovească în bătrâni și în bolnavii cronici.</seg><seg xml:id="ParlaMint-RO-2017-10-10-CD.seg191">Ați promis o Lege a vaccinării, însă vă întreb: câți copii trebuie să mai moară până când această lege va intra în vigoare? Nu ați considerat că epidemia de rujeolă este o problemă majoră și urgentă de sănătate a României, și ați amânat elaborarea cadrului legislativ privind vaccinarea.</seg><seg xml:id="ParlaMint-RO-2017-10-10-CD.seg192">Ați pasat responsabilitatea către direcțiile de sănătate publică și către medicii de familie, pe care îi tratați ca pe fraierii de serviciu, și de care ați uitat, cu toate că ați promis în Programul de guvernare dotarea minimă a cabinetelor medicale.</seg><seg xml:id="ParlaMint-RO-2017-10-10-CD.seg193">De curând, chiar ați fost apostrofat de către premier, o scenetă devenită obișnuită de acum, din cauza demarării târzii a procedurilor pentru achiziția de ser antigripal, deși știați că vine toamna.</seg><seg xml:id="ParlaMint-RO-2017-10-10-CD.seg194">Mai mult, nu ați știut să răspundeți nici la întrebarea: "Câte tulpini are vaccinul pentru acest virus?". Dacă trei sau patru. Acest lucru denotă lipsa dumneavoastră de implicare și de profesionalism.</seg><seg xml:id="ParlaMint-RO-2017-10-10-CD.seg195">Consider că nu am fi ajuns în această situație dacă ar fi existat prevenție în sistemul de sănătate din România.</seg><seg xml:id="ParlaMint-RO-2017-10-10-CD.seg196">Ce trebuie să înțelegeți, domnule ministru al sănătății, este că în țara noastră prevenția trebuie să devină o prioritate reală și palpabilă. Cu atât mai mult, cu cât în România se înregistrează o serie de fenomene negative. Și aș dori să amintesc: ne situăm pe locul unu în Uniunea Europeană la mortalitatea prin cancer de col uterin, la îmbolnăvirile prin hepatita virală de tip C, la îmbolnăvirile prin tuberculoză, și, totodată, deținem numărul unu în Uniunea Europeană la mortalitatea infantilă și cea maternă. Însă actualii guvernanți nu dau doi bani pe acest lucru, de parcă nu s-ar dori intrarea în rândul țărilor civilizate.</seg><seg xml:id="ParlaMint-RO-2017-10-10-CD.seg197">Vorbiți tot timpul despre Programul de guvernare cu care ați câștigat alegerile, dar ignorați cu desăvârșire proiectele cuprinse în acest program, în special cele legate de resursa umană.</seg><seg xml:id="ParlaMint-RO-2017-10-10-CD.seg198">Este cunoscut faptul că în momentul de față România reprezintă cel mai mare exportator de cadre medicale din Europa. Și deși ați afirmat că veți mări salariile personalului medical începând cu anul 2017, această creștere salarială a fost amânată pentru anul 2018. Până atunci, alți oameni competenți din sistemul medical românesc vor alege calea străinătății. Și mă tem că același lucru se va întâmpla și după 2018. Pentru că nimeni nu mă poate convinge că nu vom asista la o nouă răzgândire, așa cum ați renunțat la impozitul zero pe venit pentru medici.</seg><seg xml:id="ParlaMint-RO-2017-10-10-CD.seg199">Pe de altă parte, mult promisa creștere salarială nu reprezintă decât o imensă capcană, întrucât prin transferarea contribuțiilor de la angajator la angajat și prin micșorarea sporurilor la 30% vom asista în realitate la o stagnare a veniturilor, dacă nu chiar la o diminuare a lor.</seg><seg xml:id="ParlaMint-RO-2017-10-10-CD.seg200">Birocrația reprezintă o altă mare problemă. Și, ca medic din sistem, vă pot spune că ea crește de la o zi la alta și nu este redusă. Medicii sunt obligați să completeze fișe medicale, registre de consultații, să verifice cupoane de pensie, starea de asigurat a pacienților și totodată să suporte disfuncționalitățile sistemului informatic. Toate acestea mănâncă timp și toacă nervii medicilor, care ajung să fie epuizați și să nu-și mai poată desfășura activitatea medicală.</seg><seg xml:id="ParlaMint-RO-2017-10-10-CD.seg201">În cele din urmă, pacienții sunt cei care suferă cel mai mult. Dar, din păcate, nu sunt singurii.</seg><seg xml:id="ParlaMint-RO-2017-10-10-CD.seg202">Deși sistemul sanitar de stat primește tot mai multe fonduri, acești bani nu se regăsesc în dinamica dezvoltării sale. Iar performanță în sistemul sanitar de stat nu există, din lipsă de viziune și strategie, din lipsă de obiective, din lipsă de experți și din lipsă de politici de sănătate.</seg><seg xml:id="ParlaMint-RO-2017-10-10-CD.seg203">Sistemul sanitar de stat, așa cum funcționează la ora actuală, răspunde din ce în ce mai puțin intereselor bolnavilor, face prevenția tot mai greoaie și pune presiune imensă asupra corpului medical.</seg><seg xml:id="ParlaMint-RO-2017-10-10-CD.seg204">Semnalez cu această ocazie faptul că medicina de familie este mult subfinanțată, deși furnizează peste 80% din serviciile medicale necesare populației și reprezintă baza piramidei sistemului de sănătate.</seg><seg xml:id="ParlaMint-RO-2017-10-10-CD.seg205">Cu toate că Strategia națională de sănătate prevede oficial dezvoltarea cu precădere a asistenței medicale primare, se pare că acest lucru nu rămâne decât o teorie.</seg><seg xml:id="ParlaMint-RO-2017-10-10-CD.seg206">Deși numărul medicilor de familie scade alarmant în ultima vreme, se pare că acest lucru nu vă impresionează, domnule ministru.</seg><seg xml:id="ParlaMint-RO-2017-10-10-CD.seg207">Puținii care au mai rămas și care se luptă cu toate greutățile din sistem sunt răsplătiți, mai nou, de actualii decidenți, cu amenzi usturătoare, pentru că nu au convins părinții să-și vaccineze copiii.</seg><seg xml:id="ParlaMint-RO-2017-10-10-CD.seg208">Trebuie să înțelegeți, domnule ministru, că starea de revoltă a medicilor de familie a ajuns la cote alarmante, ceea ce poate duce în scurt timp la întreruperea contractelor medicilor de familie cu casele de asigurări de sănătate.</seg><seg xml:id="ParlaMint-RO-2017-10-10-CD.seg209">Se știe că în România actuală infrastructura spitalicească nu asigură condițiile și capacitatea minimă de funcționare. Construcția celor trei spitale regionale clinice de urgență din Cluj, Craiova și Iași reprezintă o promisiune amânată, ca multe altele, deși autoritățile administrațiilor publice locale au întreprins toate demersurile în vederea demarării lucrărilor. Ministerul Sănătății a dat ca termen de finalizare estimativ finele anului 2022, ceea ce duce la un risc real de a pierde finanțarea.</seg><seg xml:id="ParlaMint-RO-2017-10-10-CD.seg210">Asumați-vă construirea lor, domnule ministru, și nu mai ezitați, așa cum ați mai făcut-o și cu alte ocazii!</seg><seg xml:id="ParlaMint-RO-2017-10-10-CD.seg211">Dotarea parcului auto cu ambulanțe noi, chiar în fiecare comună, se pare că va rămâne doar un vis, deși în țară există o situație dezastruoasă la nivel de dotare cu ambulanțe. Și nu vă dau aici decât un singur exemplu, domnule ministru.</seg><seg xml:id="ParlaMint-RO-2017-10-10-CD.seg212">În județul din care provin atât eu, cât și domnul prim-ministru, parcul auto s-a înnoit ultima oară cu doar două ambulanțe în anul 2015. Și ar trebui înlocuite 20 de mașini, întrucât vechimea lor datează din anul 2007, 2008.</seg><seg xml:id="ParlaMint-RO-2017-10-10-CD.seg213">Descentralizarea a făcut ca numirile în sistemul sanitar de stat să fie decise de politicieni, ceea ce a dus la alterarea actului medical. Managementul de spital în sistemul sanitar de stat ne arată, cu puține excepții, că este o afacere cosmetizată, cu concursuri ce au câștigătorul stabilit dinainte.</seg><seg xml:id="ParlaMint-RO-2017-10-10-CD.seg214">Pentru mulți medici care au decis să rămână în țară și să-și practice meseria cu profesionalism și dăruire, uneori, bunele intenții, sacrificiile și iubirea de țară pot să recompenseze veniturile mai mici și condițiile de muncă mai proaste, dar alteori sunt insuficiente, când se lovesc de zidul ridicat de stăpânii politici care țin în viață acest sistem putred și corupt.</seg><seg xml:id="ParlaMint-RO-2017-10-10-CD.seg215">Stimați colegi,</seg><seg xml:id="ParlaMint-RO-2017-10-10-CD.seg216">Vă atrag atenția că oricând situația întâlnită la Spitalul Colentina se poate repeta, întrucât medicii sunt din ce în ce mai revoltați de faptul că, de cele mai multe ori, nu au cu ce să-și practice meseria.</seg><seg xml:id="ParlaMint-RO-2017-10-10-CD.seg217">Problemele din sănătate se văd cu ochiul liber de cadrele medicale, de pacienți, de părinții sau de rudele acestora. Mergeți pe stradă și întrebați românii ce părere au și toți vă vor spune despre incompetența celor care gestionează sănătatea ministerului. Se pare că singurii oameni care nu văd asta sunt parlamentarii PSD și ai ALDE.</seg><seg xml:id="ParlaMint-RO-2017-10-10-CD.seg218">Dovediți-mi că nu am dreptate și votați pentru demiterea actualului ministru al sănătății, poate cel mai slab ministru al sănătății de după 1989.</seg><seg xml:id="ParlaMint-RO-2017-10-10-CD.seg219">Vă mulțumesc.</seg></u><note type="speaker">Domnul Petru Gabriel Vlase:</note><u ana="#chair" who="#Petru-Gabriel-Vlase:" xml:id="ParlaMint-RO-2017-10-10-CD.u11"><seg xml:id="ParlaMint-RO-2017-10-10-CD.seg220">Domnul Buicu, PSD.</seg></u><note type="speaker">Domnul Corneliu-Florin Buicu:</note><u ana="#regular" who="#Corneliu-Florin-Buicu:" xml:id="ParlaMint-RO-2017-10-10-CD.u12"><seg xml:id="ParlaMint-RO-2017-10-10-CD.seg221">Mulțumesc, domnule președinte.</seg><seg xml:id="ParlaMint-RO-2017-10-10-CD.seg222">Domnule președinte,</seg><seg xml:id="ParlaMint-RO-2017-10-10-CD.seg223">Stimate colege,</seg><seg xml:id="ParlaMint-RO-2017-10-10-CD.seg224">Stimați colegi,</seg><seg xml:id="ParlaMint-RO-2017-10-10-CD.seg225">Sunt foarte dezamăgit, pentru că mă aflu în fața dumneavoastră pentru a combate o moțiune simplă, semnată de colegi care nu au ținut textul moțiunii.</seg><seg xml:id="ParlaMint-RO-2017-10-10-CD.seg226">Ne spun cei care au scris moțiunea - probabil că unii au scris-o și o parte dintre colegii dumneavoastră sau dintre colegii noștri au semnat-o fără s-o citească - că nu s-a realizat nici 1% din promisiunile din Programul de guvernare pentru sănătate.</seg><seg xml:id="ParlaMint-RO-2017-10-10-CD.seg227">Nu o să mai intervin acum. Domnul ministru Bodog a prezentat, practic, ceea ce s-a realizat până acum. PSD nu dăunează grav sănătății! Fumatul, de obicei, dăunează grav sănătății, iar la chestiunea cu fumatul alții sunt specialiști.</seg><seg xml:id="ParlaMint-RO-2017-10-10-CD.seg228">Nu aș vrea să mai intru în argumentele tehnice pe care domnul ministru le-a prezentat, dar îmi permit să ating câteva puncte.</seg><seg xml:id="ParlaMint-RO-2017-10-10-CD.seg229">Tratamentul pentru bolnavii de hepatită, început de PSD, blocat de tehnocrați, repornit de PSD, dă șansa bolnavilor de a se tratata. Nu PSD dăunează grav sănătății, ci cei care au blocat acest program și nu au dat șanse miilor de bolnavi de hepatită.</seg><seg xml:id="ParlaMint-RO-2017-10-10-CD.seg230">Dotarea fiecărui spital județean cu computer tomograf, cu aparate de rezonanță magnetică nucleară este în plină desfășurare, urmând a se semna contractele.</seg><seg xml:id="ParlaMint-RO-2017-10-10-CD.seg231">Nu PSD dăunează grav sănătății, ci cei care anul trecut au rectificat negativ bugetul Ministerului Sănătății, dând bugetului de stat peste 500 de milioane din bugetul care trebuia cheltuit în sănătate.</seg><seg xml:id="ParlaMint-RO-2017-10-10-CD.seg232">Debirocratizarea accesului la medicamente, prin desființarea comisiilor de specialitate, a fost una dintre măsurile pe care PSD a implementat-o, dând dreptul medicului curant să prescrie medicamentele.</seg><seg xml:id="ParlaMint-RO-2017-10-10-CD.seg233">Colegii mei din opoziție au fost la guvernare și au semnat - cei care au semnat moțiunea se vaită de subfinanțarea sistemului de sănătate. Dar v-aș aduce aminte că reducerea contribuțiilor la sănătate de la 14% la 10,7% a fost semnată de un fost coleg al nostru, care era undeva pe aici, prin bancă. Gândiți-vă ce ar fi însemnat dacă sistemul de sănătate ar fi avut acum o suplimentare de o treime din fondurile pe care le are în momentul de față.</seg><seg xml:id="ParlaMint-RO-2017-10-10-CD.seg234">Pe de altă parte, colegii din opoziție care au semnat moțiunea se plâng de... sau au încercat să explice operațiunea "plicul la spital" de pe vremuri și plecarea masivă a cadrelor medicale, din cauza subfinanțării sistemului de sănătate.</seg><seg xml:id="ParlaMint-RO-2017-10-10-CD.seg235">Nu au găsit soluții financiare pentru a ține medicii acasă. Ba chiar vă aduc aminte că nu numai că nu le-au dat banii și salariile, ci chiar le-au tăiat salariile celor din sănătate.</seg><seg xml:id="ParlaMint-RO-2017-10-10-CD.seg236">Trebuie să stopăm plecarea medicilor și a asistenților! Sănătatea este o prioritate pentru PSD, și acest personal medical, medicii și asistenții medicali, vor beneficia de măriri, începând cu anul 2018.</seg><seg xml:id="ParlaMint-RO-2017-10-10-CD.seg237">Pe de altă parte, țin să vă aduc aminte faptul că veniturile personalului medical au crescut datorită modificării, în Parlament, de PSD, a unei Ordonanțe prin care sporurile au fost plătite la nivelul salariilor din anul 2016, și nu din anul 2011, cum au fost plătite. După cum vedeți, spre deosebire de alte guvernări, există preocuparea PSD-ului pentru a menține personalul medical în țară.</seg><seg xml:id="ParlaMint-RO-2017-10-10-CD.seg238">Știm că oamenii care contribuie la Fondul de sănătate nu beneficiază de servicii medicale la timp sau complete, că se programează pentru anumite servicii medicale și află că nu sunt fonduri sau că încă își cumpără medicamente sau materiale sanitare în momentul în care merg la spital. Da, recunoaștem, dar există soluții pentru îmbunătățirea sistemului și Partidul Social Democrat este hotărât să le aplice.</seg><seg xml:id="ParlaMint-RO-2017-10-10-CD.seg239">Legat de spitalele regionale, studiile vor fi gata, după cum ați auzit, în trimestrul I al anului 2018. Terenurile au fost rezolvate. Toate aceste lucruri au fost la îndemâna miniștrilor, a Guvernelor, dar alții doar s-au văicărit și au dar like-uri pe Facebook. România se guvernează prin programe concrete, stimați colegi, nu prin share-uri comandate pe Facebook.</seg><seg xml:id="ParlaMint-RO-2017-10-10-CD.seg240">Guvernul a aprobat Legea vaccinării, care a fost dezbătută deja de Senat. Este creat astfel cadrul legal pentru finanțarea și organizarea activității de vaccinare, introducând obligații, inclusiv ale autorităților. Iată că se poate să nu mai moară copiii de rujeolă.</seg><seg xml:id="ParlaMint-RO-2017-10-10-CD.seg241">Stimați colegi din opoziție,</seg><seg xml:id="ParlaMint-RO-2017-10-10-CD.seg242">Dumneavoastră, vă amintesc că ați susținut un ministru care avea într-adevăr un discurs nemaipomenit, dar care niciodată nu a implementat soluții.</seg><seg xml:id="ParlaMint-RO-2017-10-10-CD.seg243">Prioritățile legislative sunt într-adevăr reprezentate de o nouă Lege a sănătății, de reglementarea suplimentelor alimentare și multe altele. Mi-a plăcut că opoziția recunoaște că ministrul este medic. Și eu sunt medic. Și, spre deosebire de contabilii care au condus ministerul, știu și știm că pacienții sunt oameni, nu cifre, că românii au durerile lor și nu sunt doar statistici.</seg><seg xml:id="ParlaMint-RO-2017-10-10-CD.seg244">Rolul opoziției este de a depune moțiuni. Este normal. Într-un algoritm corect și normal, opoziția ar trebui să vină cu soluții. Știți de ce? Pentru că la camera de gardă a oricărui spital din România nu intri cu carnetul de partid. Intri cu cardul de sănătate sau cu ambulanța, dacă ești urgență. Pe acel card nu scrie nici apartenența politică și nici funcția. Și eu și dumneavoastră am putea fi mâine pacienți. Aceasta înseamnă că și noi și voi ar trebui să găsim soluții și proiecte concrete, astfel încât, la un moment dat, dacă vom fi colegi de salon, să fim tratați corect și egal.</seg><seg xml:id="ParlaMint-RO-2017-10-10-CD.seg245">Și, în final, aș dori să fac o paralelă a unei lecții de comunicare, așa ceva cum încercați dumneavoastră să faceți azi.</seg><seg xml:id="ParlaMint-RO-2017-10-10-CD.seg246">M-am inspirat de pe un site, al cărui motto este: "Citește, înțelege, combate prostia. Știința combate ignoranța". Și o să vă dau citire unui text - "...conține chimicale și s-a răspândit în toate organismele umane de pe pământ. Compușii chimici din alcătuirea sa sunt folosiți pentru război, pentru explozibil sau în aplicații industriale. Fiecare bebeluș, când se naște, îl are prezent în organism. Personalul sanitar, Guvernele cheltuiesc miliarde în fiecare an, pentru a menține sau a crește prezența sa în rândul cetățenilor".</seg><seg xml:id="ParlaMint-RO-2017-10-10-CD.seg247">Da, stimați colegi, este propriul dumneavoastră sânge! Așa că - voiam să fac această paralelă de comunicare - ați vrut să comunicați, ați spus foarte bine, dar haideți să și venim cu soluții! Nu vă speriați de aceste cuvinte pe care nu le înțelegeți sau de oamenii de pe Facebook care vor să vă inducă teamă, fie că se plictisesc, fie că sunt ignoranți și ambele.</seg><seg xml:id="ParlaMint-RO-2017-10-10-CD.seg248">Ei bine, PSD și-a asumat în fața cetățenilor români o serie de obiective, un Program de guvernare, pe care avem de gând să-l îndeplinim. Nu abandonăm la jumătatea drumului, pentru că ne-ar fi teamă de ceea ce spun sondajele, ci ne asumăm responsabilitatea, cu bune și cu rele.</seg><seg xml:id="ParlaMint-RO-2017-10-10-CD.seg249">Așa că, PSD nu va vota această moțiune simplă!</seg><seg xml:id="ParlaMint-RO-2017-10-10-CD.seg250">Vă mulțumesc.</seg></u><note type="speaker">Domnul Petru Gabriel Vlase:</note><u ana="#chair" who="#Petru-Gabriel-Vlase:" xml:id="ParlaMint-RO-2017-10-10-CD.u13"><seg xml:id="ParlaMint-RO-2017-10-10-CD.seg251">Conform rugăminții dumneavoastră - mai sunt 46 de secunde - vă rog, doamnă Turcan.</seg></u><note type="speaker">Doamna Raluca Turcan:</note><u ana="#regular" who="#Raluca-Turcan:" xml:id="ParlaMint-RO-2017-10-10-CD.u14"><seg xml:id="ParlaMint-RO-2017-10-10-CD.seg252">Partidul Național Liberal vă solicită demisia, domnule ministru al sănătății, și, în același timp, vă solicităm expres ca prima dumneavoastră explicație, de la această tribună, să fie referitoare la acuzațiile de plagiat. Nu puteți pleca din Parlamentul României până nu explicați dacă ați plagiat sau nu ați plagiat în lucrarea dumneavoastră de doctorat.</seg><seg xml:id="ParlaMint-RO-2017-10-10-CD.seg253">Nu mai aveți niciun fel de autoritate în domeniul pe care îl conduceți. Sunt copii care au murit cu zile în România și dumneavoastră nu aveți vocația răspunderii. Nimeni nu răspunde pentru fărădelegile din sănătate și credem că pe lista de remaniere a premierului Tudose, în cazul în care nu demisionați, ar trebui să vă aflați, domnule ministru al sănătății, cu prioritate.</seg></u><note type="speaker">Domnul Petru Gabriel Vlase:</note><u ana="#chair" who="#Petru-Gabriel-Vlase:" xml:id="ParlaMint-RO-2017-10-10-CD.u15"><seg xml:id="ParlaMint-RO-2017-10-10-CD.seg254">Mulțumesc.</seg><seg xml:id="ParlaMint-RO-2017-10-10-CD.seg255">Domnul Pop Rareș</seg></u><note type="speaker">Domnul Tudor Rareș Pop:</note><u ana="#regular" who="#Tudor-Rareș-Pop:" xml:id="ParlaMint-RO-2017-10-10-CD.u16"><seg xml:id="ParlaMint-RO-2017-10-10-CD.seg256">Domnule președinte,</seg><seg xml:id="ParlaMint-RO-2017-10-10-CD.seg257">Doamnelor și domnilor deputați,</seg><seg xml:id="ParlaMint-RO-2017-10-10-CD.seg258">Domnule ministru al sănătății,</seg><seg xml:id="ParlaMint-RO-2017-10-10-CD.seg259">Recunosc că nu mă bucur să vă întâlnesc azi, aici. Și eu și alte milioane de români am fi preferat să fiți la minister, în prima linie, luptând, așa cum ați promis, cu problemele sistemului de sănătate, luptând cu epidemia de rujeolă, cu situația dezastruoasă a spitalelor județene, cu lipsa de bani și de personal, cu o casă de asigurări care fură de la pacienți, cu Proiectul celor trei spitale regionale, cu creșterile salariale pe care le-ați promis în campanie.</seg><seg xml:id="ParlaMint-RO-2017-10-10-CD.seg260">Dumneavoastră, în schimb, ați fost în prima linie într-o singură luptă, cea a plagiatului. Apropo! O veste bună - jurnalista Emilia Șercan v-a găsit teze de doctorat pe care ați pierdut-o anul trecut și ne arată cum ați plagiat 147 din cele 232 de pagini. Cred că este un motiv suficient pentru a demisiona din funcția de ministru.</seg><seg xml:id="ParlaMint-RO-2017-10-10-CD.seg261">Doamnelor și domnilor deputați,</seg><seg xml:id="ParlaMint-RO-2017-10-10-CD.seg262">Stimați colegi din Comisia pentru sănătate,</seg><seg xml:id="ParlaMint-RO-2017-10-10-CD.seg263">Domnule ministru,</seg><seg xml:id="ParlaMint-RO-2017-10-10-CD.seg264">Fac un apel la conștiința dumneavoastră. Când vă gândiți la sănătate, gândiți-vă, pentru o secundă, și la milioanele de români care nu au acces la privilegiile dumneavoastră, care nu-și pot rezolva problemele de sănătate cu un simplu telefon, care nu pot zbura în două ore la Viena pentru un tratament de urgență, care nu-și pot permite servicii private de sănătate!</seg><seg xml:id="ParlaMint-RO-2017-10-10-CD.seg265">Gândiți-vă la românii care își tratează, în fiecare zi, copiii, în spitalele insalubre și fără dotări!</seg><seg xml:id="ParlaMint-RO-2017-10-10-CD.seg266">Gândiți-vă la românii care așteaptă cu lunile după un biet RMN!</seg><seg xml:id="ParlaMint-RO-2017-10-10-CD.seg267">Gândiți-vă la românii care nu au acces la medicamente, pentru că exporturile paralele prosperă!</seg><seg xml:id="ParlaMint-RO-2017-10-10-CD.seg268">Gândiți-vă și la cele 50.000 de cadre medicale care au plecat din România în ultimii 10 ani, apoi gândiți-vă și la cei care au rămas! Dar gândiți-vă la ei ca la niște oameni, nu ca la niște cifre sau statistici, oameni ca dumneavoastră, oameni care, în momente cheie ale existenței lor, au nevoie, au foarte mare nevoie de ajutorul sistemului de sănătate.</seg><seg xml:id="ParlaMint-RO-2017-10-10-CD.seg269">Să vă dau câteva exemple recente de astfel de oameni.</seg><seg xml:id="ParlaMint-RO-2017-10-10-CD.seg270">Gheorghe Foceag, mare ars, - 70 de ani, pensionar, contribuabil de-o viață, plimbat aproape 500 de kilometri între spitalele județene, pentru că nu există paturi disponibile.</seg><seg xml:id="ParlaMint-RO-2017-10-10-CD.seg271">Vă rog, domnule ministru, unde sunt cele 10 paturi pentru marii arși, promise de PSD pentru fiecare spital județean?</seg><seg xml:id="ParlaMint-RO-2017-10-10-CD.seg272">Andrei Chelari - 27 de ani, angajat și contribuabil, suferă de o boală autoimună gravă, este în pericol de moarte, pentru că, de două săptămâni, tratamentul său nu mai este disponibil în spitale. În situația lui sunt zeci de mii de români.</seg><seg xml:id="ParlaMint-RO-2017-10-10-CD.seg273">Domnule ministru,</seg><seg xml:id="ParlaMint-RO-2017-10-10-CD.seg274">Ați ieftinit medicamentele până au dispărut de pe piață, și cele scumpe, și cele ieftine! Cum ne explicați acest fenomen?</seg><seg xml:id="ParlaMint-RO-2017-10-10-CD.seg275">Petre avea 16 ani și 8 luni și cancer în fază avansată, când a fost trimis acasă de Spitalul Județean Iași, pe motiv că reprezintă doar o cheltuială inutilă pentru spital.</seg><seg xml:id="ParlaMint-RO-2017-10-10-CD.seg276">Apropo, domnule Bodog, în ce stadiu se află Institutul Regional de Oncologie din Timișoara? Din investiția promisă, de 15 milioane de lei pentru anul 2017, ați alocat până acum doar 511 mii lei și știți mai bine ca mine că un bolnav de cancer nu-și permite să-și irosească energia și banii alergând de nebun între spitale pentru investigații și tratamente, așa cum se întâmplă în realitate, în fiecare zi.</seg><seg xml:id="ParlaMint-RO-2017-10-10-CD.seg277">Acestea, stimați colegi, sunt cazuri reale din România profundă, din România anului 2017.</seg><seg xml:id="ParlaMint-RO-2017-10-10-CD.seg278">Aceasta este România pe care ne-o propuneți și așa arată sistemul de sănătate patronat de PSD-ALDE și plătit din bani publici. Milioane de pacienți se simt înșelați în fiecare zi. Zeci de mii de cadre medicale se simt date la o parte dintr-un sistem corupt de interese, care urmăresc doar privilegii personale și sifonarea banului public.</seg><seg xml:id="ParlaMint-RO-2017-10-10-CD.seg279">Am ajuns, din păcate, să orbecăim cu toții printr-un sistem bolnav, iar singurul ajutor vine de la medicii onești, de la asociații și de la oameni obișnuiți care se organizează și se ajută reciproc. De la coaliția majoritară vine doar o moarte lentă și dureroasă, împachetată, ce-i drept, în frumoase grafici și promisiuni electorale.</seg><seg xml:id="ParlaMint-RO-2017-10-10-CD.seg280">Așa că, domnule Bodog, stimați colegi, opriți dricul! România vrea să coboare!</seg><seg xml:id="ParlaMint-RO-2017-10-10-CD.seg281">Mulțumesc.</seg></u><note type="speaker">Domnul Petru Gabriel Vlase:</note><u ana="#chair" who="#Petru-Gabriel-Vlase:" xml:id="ParlaMint-RO-2017-10-10-CD.u17"><seg xml:id="ParlaMint-RO-2017-10-10-CD.seg282">Domnul Movilă.</seg><seg xml:id="ParlaMint-RO-2017-10-10-CD.seg283">V-ați luat unul după altul...</seg><seg xml:id="ParlaMint-RO-2017-10-10-CD.seg284">Vorbim așa...</seg></u><note type="speaker">Domnul Petru Movilă:</note><u ana="#regular" who="#Petru-Movilă:" xml:id="ParlaMint-RO-2017-10-10-CD.u18"><seg xml:id="ParlaMint-RO-2017-10-10-CD.seg285">Domnule președinte,</seg><seg xml:id="ParlaMint-RO-2017-10-10-CD.seg286">Stimați colegi,</seg><seg xml:id="ParlaMint-RO-2017-10-10-CD.seg287">Ați putut audia moțiunea, nu voi reveni asupra ei.</seg><seg xml:id="ParlaMint-RO-2017-10-10-CD.seg288">Suntem competitori parteneri într-un joc politic, și nu dușmani. Obiectivul nostru, indiferent de echipă, trebuie să fie, în final, binele populației pe care o reprezentăm aici, în Parlament.</seg><seg xml:id="ParlaMint-RO-2017-10-10-CD.seg289">Drept urmare, atrag atenția domnului ministru asupra a trei aspecte legate de activitatea Ministerului Sănătății, aspecte la care ar trebui să reflecteze, inclusiv să cântărească faptul că actuala echipă de la Ministerul Sănătății nu este capabilă să găsească soluții.</seg><seg xml:id="ParlaMint-RO-2017-10-10-CD.seg290">Avem o problemă imensă cu salariile personalului medical. Prin plata majorărilor salariale din afara bugetului asigurărilor de sănătate, fără nicio legătură cu tarifele practicate în spitale, întreaga filosofie de funcționare a acestui sistem este bulversată.</seg><seg xml:id="ParlaMint-RO-2017-10-10-CD.seg291">Anomalia, ca să nu îi spunem ilegalitate, a început în timpul ministrul Bănicioiu, a fost continuat în timpul ministrului Voiculescu și a ajuns la o situație dezastruoasă în timpul mandatului actualului ministru.</seg><seg xml:id="ParlaMint-RO-2017-10-10-CD.seg292">Vă atrag atenția, domnule ministru, că, în momentul de față, absolut nimeni nu s-a apucat de muncă pentru a actualiza tarifele practicate în spitale pentru a îngloba salariile majorate și am convingerea că nici nu v-a înștiințat nimeni că această problemă foarte gravă există.</seg><seg xml:id="ParlaMint-RO-2017-10-10-CD.seg293">Domnule ministru,</seg><seg xml:id="ParlaMint-RO-2017-10-10-CD.seg294">Poate că ați auzit faptul că o sumedenie de școli nu au avize de funcționare sau avize de la Inspectoratul pentru Situații de Urgență. Am convingerea însă că nu știți că 35% din spitalele de stat nu îndeplinesc condițiile necesare de funcționare în siguranță.</seg><seg xml:id="ParlaMint-RO-2017-10-10-CD.seg295">Ministerul Sănătății a dat o dispensă prin care necesarele remedieri se amână până la sfârșitul mandatului Guvernului.</seg><seg xml:id="ParlaMint-RO-2017-10-10-CD.seg296">Stau și vă întreb, în momentul acesta a cerut Ministerul Sănătății autorităților locale și managerilor vreun plan de redresare pe care să-l pună pe masă, astăzi? Ministerul Finanțelor Publice știe că avem această problemă? Absența acestor planuri de redresare și neimplicarea Ministerului Sănătății și a autorităților locale în efortul de creștere a siguranței pacienților ar trebui să vă preocupe în cel mai înalt grad.</seg><seg xml:id="ParlaMint-RO-2017-10-10-CD.seg297">V-ați luat angajamentul, în Programul de guvernare, să elaborați o nouă Legi a sănătății, până la sfârșitul acestui an. Vă asigur că este strict necesară o modificare fundamentală a acestei legi, mai ales după majorările salariale făcute, având în vedere și presiunea crescândă din domeniul medicamentelor și nevoile de dotare și retehnologizare în spitale. Oare premierul Tudose știe că Ministerul Sănătății nu a încercat nici măcar să facă o schiță de modificare a principiilor de funcționare ale sistemului de sănătate? Despre dezbateri... ce să mai vorbim! Ca și la Legea vaccinării, este strict vorba de incompetență.</seg><seg xml:id="ParlaMint-RO-2017-10-10-CD.seg298">PMP acordă, domnule ministru, cartonaș roșu, pentru activitatea de până acum a Ministerului Sănătății și va vota această moțiune.</seg><seg xml:id="ParlaMint-RO-2017-10-10-CD.seg299">Însă, ca o completare la cele spuse de distinsul coleg de la PSD, Partidul Mișcarea Populară a venit și cu soluții - și probabil nu suntem singurul partid - am venit cu o Lege a sănătății care a fost respinsă, nici măcar nu a fost discutată. Avem proiecte de lege pentru rezolvarea exportului paralel. Avem multe alte proiecte de lege pe care nu le-ați luat niciodată în discuție. Argumente...</seg></u><note type="speaker">Domnul Petru Gabriel Vlase:</note><u ana="#chair" who="#Petru-Gabriel-Vlase:" xml:id="ParlaMint-RO-2017-10-10-CD.u19"><seg xml:id="ParlaMint-RO-2017-10-10-CD.seg300">Concluzionați!</seg></u><note type="speaker">Domnul Petru Movilă:</note><u ana="#regular" who="#Petru-Movilă:" xml:id="ParlaMint-RO-2017-10-10-CD.u20"><seg xml:id="ParlaMint-RO-2017-10-10-CD.seg301">... încă o dată, pentru care vom vota această moțiune.</seg><seg xml:id="ParlaMint-RO-2017-10-10-CD.seg302">Mulțumesc.</seg></u><note type="speaker">Domnul Petru Gabriel Vlase:</note><u ana="#chair" who="#Petru-Gabriel-Vlase:" xml:id="ParlaMint-RO-2017-10-10-CD.u21"><seg xml:id="ParlaMint-RO-2017-10-10-CD.seg303">Mulțumesc. USR solicită... completarea celor 30 de secunde.</seg><seg xml:id="ParlaMint-RO-2017-10-10-CD.seg304">Vă rog, domnule Viziteu.</seg><seg xml:id="ParlaMint-RO-2017-10-10-CD.seg305">Aveți un bonus de 10% de la mine!</seg></u><note type="speaker">Domnul Lucian-Daniel Stanciu-Viziteu:</note><u ana="#regular" who="#Lucian-Daniel-Stanciu-Viziteu:" xml:id="ParlaMint-RO-2017-10-10-CD.u22"><seg xml:id="ParlaMint-RO-2017-10-10-CD.seg306">Mulțumesc, domnule președinte.</seg><seg xml:id="ParlaMint-RO-2017-10-10-CD.seg307">PSD dăunează grav sănătății.</seg><seg xml:id="ParlaMint-RO-2017-10-10-CD.seg308">Domnule ministru,</seg><seg xml:id="ParlaMint-RO-2017-10-10-CD.seg309">Stimați colegi,</seg><seg xml:id="ParlaMint-RO-2017-10-10-CD.seg310">Știți ce este acest obiect? Este un stilou de insulină. Peste 200.000 de români îl folosesc zilnic, pentru a rămâne în viață. Acest stilou are un ac de unică folosință. Știți câte ace oferă statul român unui diabetic, pentru o săptămână? Unul! Douăzeci ar trebui! 200.000 de români folosesc același ac de 20 de ori, pentru a rămâne în viață.</seg><seg xml:id="ParlaMint-RO-2017-10-10-CD.seg311">Domnule ministru,</seg><seg xml:id="ParlaMint-RO-2017-10-10-CD.seg312">Colegul meu v-a oferit trei exemple... neglijat... eu v-am oferit 200.000.</seg><seg xml:id="ParlaMint-RO-2017-10-10-CD.seg313">Vă cer demisia!</seg></u><note type="speaker">Domnul Petru Gabriel Vlase:</note><u ana="#chair" who="#Petru-Gabriel-Vlase:" xml:id="ParlaMint-RO-2017-10-10-CD.u23"><seg xml:id="ParlaMint-RO-2017-10-10-CD.seg314">Mulțumim.</seg><seg xml:id="ParlaMint-RO-2017-10-10-CD.seg315">Domnul Vass Levente, UDMR.</seg></u><note type="speaker">Domnul Vass Levente:</note><u ana="#regular" who="#Vass-Levente:" xml:id="ParlaMint-RO-2017-10-10-CD.u24"><seg xml:id="ParlaMint-RO-2017-10-10-CD.seg316">Domnule președinte de ședință,</seg><seg xml:id="ParlaMint-RO-2017-10-10-CD.seg317">Domnule ministru al sănătății,</seg><seg xml:id="ParlaMint-RO-2017-10-10-CD.seg318">Stimați colegi deputați,</seg><seg xml:id="ParlaMint-RO-2017-10-10-CD.seg319">Doamnelor și domnilor,</seg><seg xml:id="ParlaMint-RO-2017-10-10-CD.seg320">La analiza unui proiect politic sanitar, se urmăresc câteva principii de bază care pot defini programul respectiv ca fiind un bun program politic de sănătate, și anume: eficacitatea, eficiența, dreptatea, sustenabilitatea și poate aș mai adăuga, în condițiile țării noastre, și accesibilitatea sau creșterea accesibilității.</seg><seg xml:id="ParlaMint-RO-2017-10-10-CD.seg321">Fără a analiza realizările propuse prin prisma acestor cinci principii, nu se poate stabili valoarea unui program politic, dar nici observații constructive nu se pot formula.</seg><seg xml:id="ParlaMint-RO-2017-10-10-CD.seg322">Analizând textul moțiunii simple, din păcate, nu regăsim, dintre cele cinci principii mai sus enunțate ca să fie urmărite și analizate în detaliu, niciunul, urmând apoi a fi dezvoltat în propuneri realizabile și sustenabile.</seg><seg xml:id="ParlaMint-RO-2017-10-10-CD.seg323">Poate, cu îngăduință și colegialitate, putem afirma că dorința eficacității ar fi axa în jurul căreia ar trebui să urmărim logica inițiatorilor. Inițiatorii propun un sistem mai bun, cu mai puține procente la mortalitatea evitabilă, însă fac acest lucru numai prin prisma enumerării simple a mortalității evitabile a anului trecut. Încă o dată, a anului 2016. Ce legătură are ministrul actual cu această problemă?</seg><seg xml:id="ParlaMint-RO-2017-10-10-CD.seg324">La fel, Planul sectorial de cercetare solicitat rămâne un simplu enunț, cu concluzii luate pripit și fără a putea influența semnificativ și într-un termen atât de scurt calitatea deservirii pacienților.</seg><seg xml:id="ParlaMint-RO-2017-10-10-CD.seg325">Eficacitatea și dorința unor programe de prevenție sunt bine trasate și apreciem justețea inițiatorilor când compară efectele negative ale creșterilor salariale din sistemul sanitar, atitudine regăsită și în punctarea ineficienței Autorității Naționale de Management al Calității în Sănătate.</seg><seg xml:id="ParlaMint-RO-2017-10-10-CD.seg326">Însă nu putem trece peste grava eroare a inițiatorilor de a se teme nu atât de riscurile pacienților expuși la malpraxisul medical, cât de problemele administrative ale managerilor de spitale: - "... cu zecile și zecile de formulare, pentru chestiuni absolut inutile...".</seg><seg xml:id="ParlaMint-RO-2017-10-10-CD.seg327">Nici așa, stimați colegi semnatari ai moțiunii și membri în comisiile pentru sănătate, cu toată prietenia!</seg><seg xml:id="ParlaMint-RO-2017-10-10-CD.seg328">Suntem de acord cu grija dumneavoastră față de insuficiența fondurilor pentru cele trei spitale regionale și considerăm și noi suma propusă de dumneavoastră per spital una rezonabilă.</seg><seg xml:id="ParlaMint-RO-2017-10-10-CD.seg329">Haideți, împreună, să găsim resursele financiare necesare, prin modificarea bugetelor și ajutarea ministrului sănătății!</seg><seg xml:id="ParlaMint-RO-2017-10-10-CD.seg330">Ne alăturăm și doleanței de a reabilita spitalele vechi, cât mai urgent.</seg><seg xml:id="ParlaMint-RO-2017-10-10-CD.seg331">În completare, permiteți-mi să vă spun că este bine de știut că amortizarea prin funcționare a unui spital se face în 25-30 de ani, și nicicum în 100 de ani, așa cum se întâmplă în cazul altor clădiri.</seg><seg xml:id="ParlaMint-RO-2017-10-10-CD.seg332">Domnule ministru,</seg><seg xml:id="ParlaMint-RO-2017-10-10-CD.seg333">Neliniștea noastră în ceea ce privește creșterile salariale este mai degrabă legată de lipsa unor pachete legislative și administrative, întrucât aceste creșteri salariale ar trebui să se reflecte și în creșterea calității actului medical prin îmbunătățirea serviciilor ambulatorii, creșterea accesibilității și prin programe de lucru special concepute, nemaivorbind de scăderea plății informale.</seg><seg xml:id="ParlaMint-RO-2017-10-10-CD.seg334">Propunem elaborarea unor programe speciale de screening pentru populația cu risc, adaptate în concordanță cu posibilitățile locale existente. Acest lucru ar fi mai repede realizabil decât doleanțele moțiunii, legate de necesarele programe de prevenție.</seg><seg xml:id="ParlaMint-RO-2017-10-10-CD.seg335">Stimați colegi din opoziție,</seg><seg xml:id="ParlaMint-RO-2017-10-10-CD.seg336">Cu tot regretul, nu am găsit conturate în inițiativa dumneavoastră principiile de bază ale analizei unui program politic imperios necesar într-un astfel de act, cu referire la îmbunătățirea accesibilității pacienților, la serviciile de sănătate, lamentări asupra scăderii vulnerabilității populației cu risc, scăderea plății informale, ceea ce ridică grave probleme, atât în relația medic-medic, cât și în relația medic-pacient.</seg><seg xml:id="ParlaMint-RO-2017-10-10-CD.seg337">Stimați colegi deputați,</seg><seg xml:id="ParlaMint-RO-2017-10-10-CD.seg338">În numele Grupului parlamentar al UDMR, aș dori să termin discursul meu, cu un citat, chiar din moțiune. "Problemele sistemului public de sănătate din România sunt atât de multe, încât nu ne-ar ajunge nici măcar o săptămână să le putem dezbate în plenul Parlamentului...".</seg><seg xml:id="ParlaMint-RO-2017-10-10-CD.seg339">Și atunci, oare, întreb: ajung unui prim-ministru sau chiar unui ministru al sănătății nouă luni să-și realizeze programul?</seg><seg xml:id="ParlaMint-RO-2017-10-10-CD.seg340">Acestea sunt motivele noastre de a ne abține și de a nu susține moțiunea simplă.</seg><seg xml:id="ParlaMint-RO-2017-10-10-CD.seg341">Mulțumesc.</seg></u><note type="speaker">Domnul Petru Gabriel Vlase:</note><u ana="#chair" who="#Petru-Gabriel-Vlase:" xml:id="ParlaMint-RO-2017-10-10-CD.u25"><seg xml:id="ParlaMint-RO-2017-10-10-CD.seg342">Domnul Niță.</seg></u><note type="speaker">Domnul Mihai Niță:</note><u ana="#regular" who="#Mihai-Niță:" xml:id="ParlaMint-RO-2017-10-10-CD.u26"><seg xml:id="ParlaMint-RO-2017-10-10-CD.seg343">Mulțumesc, domnule președinte.</seg><seg xml:id="ParlaMint-RO-2017-10-10-CD.seg344">Am citi cu atenție textul moțiunii prezentate și am ajuns la următoarele concluzii. Inițiatorii susțin că nu s-au realizat nici 1% din promisiunile incluse în Programul nostru de guvernare.</seg><seg xml:id="ParlaMint-RO-2017-10-10-CD.seg345">Nu știu pe ce s-a bazat acest calcul pe care îl prezentați în material, întrucât argumentele pe care le susțineți nu sunt relevante.</seg><seg xml:id="ParlaMint-RO-2017-10-10-CD.seg346">Precizați că prevenția în sănătate e mai bună decât toate! Amintiți în moțiune acest subiect, într-adevăr, foarte important, dar cei care au întocmit materialul nu au înțeles foarte bine acest capitol. Dumneavoastră aveți în atenție doar acordarea de fonduri pe termen scurt.</seg><seg xml:id="ParlaMint-RO-2017-10-10-CD.seg347">Greșit, dragi colegi!</seg><seg xml:id="ParlaMint-RO-2017-10-10-CD.seg348">Prevenția, care trebuie privită prin prisma reducerii riscurilor și bineînțeles a costurilor, se face pe baza programelor de profilaxie, programe despre care nu ați auzit sau ați aflat în mod eronat că ar fi zăcut prin sertare și că ar fi prăfuite.</seg><seg xml:id="ParlaMint-RO-2017-10-10-CD.seg349">Amintiți despre procentul de mortalitate care este crescut, din păcate. Afirmați că anul trecut au murit 2.000 de oameni la Satu Mare și 3.000 de oameni la Iași. Foarte rău că s-a întâmplat acest lucru! Dar nu v-am auzit anul trecut vorbind despre asta nici în Parlament, nici în mass-media!</seg><seg xml:id="ParlaMint-RO-2017-10-10-CD.seg350">N-ați criticat, la momentul acela, guvernarea existentă, deși lucrurile chiar atunci se petreceau, dimpotrivă, ați lăudat permanent acel Guvern. Și vă amintiți brusc, acum, tocmai despre realitatea anului trecut, fără vreo legătură cu activitatea Guvernului prezent.</seg><seg xml:id="ParlaMint-RO-2017-10-10-CD.seg351">Prezentați aici date statistice, dar nu puteți explica modul în care s-a realizat această statistică.</seg><seg xml:id="ParlaMint-RO-2017-10-10-CD.seg352">De pildă, știți cumva din ce cauză au murit acei oameni? Veniți cu presupunerea că toți au murit din vina cuiva, prezentați o situație oarecum nebuloasă, fără să înțelegeți că pentru asemenea statistici este nevoie de rigurozitate, bazată pe o cunoaștere temeinică a realității.</seg><seg xml:id="ParlaMint-RO-2017-10-10-CD.seg353">Suntem convinși că sunt multe de făcut în sistemul de sănătate. Dar dacă dumneavoastră credeți că în nouă luni se puteau rezolva probleme care nu s-au rezolvat timp de 20 de ani, vă aflați departe de adevăr.</seg><seg xml:id="ParlaMint-RO-2017-10-10-CD.seg354">De ce n-ați rezolvat dumneavoastră aceste probleme, când conduceați Ministerul Sănătății? Din neputință? Din indiferență? Sau, mai degrabă, din incompetență?</seg><seg xml:id="ParlaMint-RO-2017-10-10-CD.seg355">Vă spun eu care este unul dintre motive. Nu ați înțeles managementul sistemului de sănătate și ați numit în funcții persoane nepregătite în domeniu.</seg><seg xml:id="ParlaMint-RO-2017-10-10-CD.seg356">Vorbiți, de asemenea, despre birocrația din spitale. Ar fi bine ca mai întâi să înțelegeți sistemul de lucru DRG, și numai după aceea să amintiți despre acest subiect.</seg><seg xml:id="ParlaMint-RO-2017-10-10-CD.seg357">Și apropo de spitale. Onor opoziția ignoră, probabil, în mod intenționat, faptul că Guvernul pe care îl critică atât de vehement a reușit să implementeze investiția cea mai amplă, destinată sistemului spitalicesc, prin construirea a trei spitale regionale, situate la Cluj, Craiova și Iași, cu finanțare prin Programul "Operațional Regional 2014-2020", al căror studiu de fezabilitate va fi încheiat până în martie 2018. Valoarea investiției se ridică la 163 de milioane de euro.</seg><seg xml:id="ParlaMint-RO-2017-10-10-CD.seg358">De asemenea, se are în vedere abordarea nevoilor critice în domeniul sănătății, prin 280 de investiții, cu îngrijirea comunitară și ambulatorie, precum și prin modernizarea a 35 de unități de urgență din spitale.</seg><seg xml:id="ParlaMint-RO-2017-10-10-CD.seg359">În concluzie. Partidul ALDE votează împotriva Moțiunii simple și consideră că aceasta a fost depusă de către colegii de la PNL, în încercarea de a demonstra că acest partid mai există încă pe scena politică și că, din când în când, poate să mai facă și valuri.</seg><seg xml:id="ParlaMint-RO-2017-10-10-CD.seg360">Vă mulțumesc.</seg></u><note type="speaker">Domnul Petru Gabriel Vlase:</note><u ana="#chair" who="#Petru-Gabriel-Vlase:" xml:id="ParlaMint-RO-2017-10-10-CD.u27"><seg xml:id="ParlaMint-RO-2017-10-10-CD.seg361">Mulțumesc.</seg><seg xml:id="ParlaMint-RO-2017-10-10-CD.seg362">Domnule ministru, vă rog.</seg></u><note type="speaker">Domnul Florian-Dorel Bodog:</note><u ana="#regular" who="#Florian-Dorel-Bodog:" xml:id="ParlaMint-RO-2017-10-10-CD.u28"><seg xml:id="ParlaMint-RO-2017-10-10-CD.seg363">Doamnelor și domnilor deputați,</seg><seg xml:id="ParlaMint-RO-2017-10-10-CD.seg364">Vă mulțumesc foarte mult pentru observațiile și pentru mesajele pertinente pe care mi le-ați adresat.</seg><seg xml:id="ParlaMint-RO-2017-10-10-CD.seg365">Am să răspund la unele dintre întrebările pe care le-am auzit astăzi în sală.</seg><seg xml:id="ParlaMint-RO-2017-10-10-CD.seg366">Stimați colegi din PNL,</seg><seg xml:id="ParlaMint-RO-2017-10-10-CD.seg367">Depuneți astăzi moțiune pentru lucruri pe care nu ați fost capabili să le rezolvați în timpul guvernării dumneavoastră. E ușor ca un partid istorie ca PNL, că istoric nu mai e de mult, să depună moțiune de cenzură, pe principiul "strugurii sunt prea acri, pentru că nu am ajuns la ei".</seg><seg xml:id="ParlaMint-RO-2017-10-10-CD.seg368">Mă întreb unde era doamna, care vocifera mai devreme în fața noastră, când s-a votat scăderea cu 25% a salariilor pentru medici și ale întregului personal medical? Unde era când s-au închis cele 67 de spitale din România, după care s-a planificat închiderea celor peste 200?</seg><seg xml:id="ParlaMint-RO-2017-10-10-CD.seg369">Și am să răspund colegului care m-a întrebat de autorizațiile spitalelor, că era programat, la momentul la care am venit eu, să se ridice autorizația sanitară de funcționare la peste 200 de spitale din România. Ce înseamnă acest lucru? Că nu mai pot funcționa. Aveam alternativă pentru ele?</seg><seg xml:id="ParlaMint-RO-2017-10-10-CD.seg370">Dar vă amintesc eu unde era doamna respectivă. Era la Parlament, votând aceste mârșăvii, cot la cot cu cei din PDL, înrolați acum sub stindardul noului PNL.</seg><seg xml:id="ParlaMint-RO-2017-10-10-CD.seg371">Vorbind despre salarii. De 15 ani, tot încercați să le băgați românilor pe gât o falsă austeritate. De câte ori ați guvernat, fie ați înghețat, fie ați tăiat veniturile din sănătate. Cu excepția Guvernului Tăriceanu, guvernele dumneavoastră au suferit de boala cronică a austerității. Acum reproșați acestui Guvern că nu crește salariile din sănătate suficient de repede. Aveți tupeu!</seg><seg xml:id="ParlaMint-RO-2017-10-10-CD.seg372">Guvernul Cioloș, pe care l-ați ținut în brațe, a blocat creșterea cu 15% a salariilor în sănătate. În urmă cu un an, țipați cot la cot cu tehnocrații că nu sunt bani pentru această creștere. În schimb, PSD a majorat salariile din domeniul sanitar, imediat ce a intrat la guvernare.</seg><seg xml:id="ParlaMint-RO-2017-10-10-CD.seg373">Tot PSD, în guvernarea anterioară, a crescut salariile medicilor și a deschis spitale închise de dumneavoastră.</seg><seg xml:id="ParlaMint-RO-2017-10-10-CD.seg374">De câte ori am luat decizia de a mări salariile, ați urlat că nu sunt bani. Ați încercat să înfricoșați oamenii și să speriați angajatorii și investitorii. Nu ați renunțat nici acum la această strategie stupidă.</seg><seg xml:id="ParlaMint-RO-2017-10-10-CD.seg375">Faptul că anul viitor mărim fondul de salarii demonstrează, cred, cu vârf și îndesat, faptul că dorim să creștem salariile și că nu este vorba doar de o afirmație politică.</seg><seg xml:id="ParlaMint-RO-2017-10-10-CD.seg376">În ceea ce privește vaccinurile, pentru cei care mi-au adresat această întrebare. Dacă aveați curiozitatea să vizualizați documentul afișat pe site-ul Ministerului Sănătății, unde eu m-am angajat cu termene în ceea ce privește procurarea de vaccinuri, ați fi văzut că, în ceea ce privește cele două vaccinuri despre care ați vorbit aici, au fost goluri de producție. Nu pot să le produc nici acasă, nu pot să le produc nici la Institutul Cantacuzino, pe care tot dumneavoastră l-ați îngropat, și nici nu pot să le aduc din state din afara Comunității Europene, pentru că am afirmat, ca ministru al sănătății responsabil, că îmi doresc ca, în România, copiii să beneficieze de vaccinuri sigure.</seg><seg xml:id="ParlaMint-RO-2017-10-10-CD.seg377">În ceea ce privește "grija" autorităților locale pentru spitalele regionale. Vreau să vă aduc la cunoștință că cele mai mari probleme în a obține documentația pentru hotărârea de Guvern în vederea atribuirii locației pentru spitalul regional le-am avut cu autoritățile publice din zona PNL. Și mă refer aici la Cluj. Până în momentul în care nu am spus că voi decide mutarea locației de la Cluj într-o altă locație din țară, nu am primit documentația completă.</seg><seg xml:id="ParlaMint-RO-2017-10-10-CD.seg378">În ceea ce privește ambulanțele. Știți foarte bine că am făcut un demers, am încercat un demers, la începutul anului, de a realiza această achiziție la nivelul Ministerului Sănătății, iar în momentul de față Ordonanța care reglementează această problemă a fost aprobată.</seg><seg xml:id="ParlaMint-RO-2017-10-10-CD.seg379">În același timp, vreau să vă anunț, pentru că am omis să vă anunț, în Programul cu Banca Mondială avem deja prevăzut un program-pilot pentru 100 de ambulanțe, care vor fi achiziționate pe acest program-pilot al Băncii Mondiale, și suntem în fază de întocmire a caietului de sarcini. Însă dorim să ne asigurăm că nu vom pune căruța înaintea cailor, ci vom face un regulament după care aceste vehicule să funcționeze.</seg><seg xml:id="ParlaMint-RO-2017-10-10-CD.seg380">În ceea ce privește salariile, cred că am răspuns la toate întrebările.</seg><seg xml:id="ParlaMint-RO-2017-10-10-CD.seg381">În ceea ce privește Spitalul din Timișoara, Spitalul de Oncologie. Vreau să vă spun că am fost personal acolo, și colegii dumneavoastră știu acest lucru, pentru că m-am întâlnit cu autoritățile locale din Timișoara, nu am fost în secret în Timișoara, și acolo este o procedură pornită într-o guvernare anterioară, care nu se mai finalizează. Am trimis experți, am schimbat președinta comisiei, care vine din zona dumneavoastră, și am trimis experți din Ministerul Sănătății pentru a încerca să închidem procedura, dacă se poate închide legal, cu toate că au fost "n" contestații la acea procedură.</seg><seg xml:id="ParlaMint-RO-2017-10-10-CD.seg382">Am alocat banii, și eu sunt cel dezamăgit de faptul că banii nu pot fi consumați. De ce să aloc 20.000 dacă nu se poate cheltui nici măcar un leu în acest an?</seg><seg xml:id="ParlaMint-RO-2017-10-10-CD.seg383">În ceea ce privește tarifele spitalelor. Aceste tarife se calculează la nivelul Casei Naționale de Asigurări de Sănătate. După cum știți, dragi colegi, există și o anchetă a Consiliului Concurenței în ceea ce privește tarifele pentru spitalizare.</seg><seg xml:id="ParlaMint-RO-2017-10-10-CD.seg384">În ceea ce privește...</seg><seg xml:id="ParlaMint-RO-2017-10-10-CD.seg385">... nu trebuie să citesc, vreau doar să văd întrebările, ca să vă pot răspunde la toate întrebările, să nu am nicio... vă răspund la absolut toate întrebările legate de moțiune, vă rog să fiți convins de acest lucru...</seg><seg xml:id="ParlaMint-RO-2017-10-10-CD.seg386">În ceea ce privește Legea vaccinării. Spuneți despre Proiectul Legii vaccinării că ar fi slab, că este făcut de amatori.</seg><seg xml:id="ParlaMint-RO-2017-10-10-CD.seg387">Nu, dragi colegi, proiectul a fost realizat de către cei care lucrează în fiecare zi cu activitatea de vaccinare. Și vorbesc aici despre medici de familie, vorbesc despre funcționari din direcțiile de sănătate publică, vorbesc de expertiza OMS. După cum știți, am avut un expert OMS care a lucrat cu noi la această lege.</seg><seg xml:id="ParlaMint-RO-2017-10-10-CD.seg388">Dumneavoastră sunteți amatorii. Și mă opresc doar asupra unui exemplu de diletantism. Susțineți că, în majoritatea țărilor dezvoltate, boli considerate banale ar fi fost eradicate. Faceți o confuzie! Singura boală infecțioasă eradicată este variola. Despre unele putem vorbi doar că au fost eliminate.</seg><seg xml:id="ParlaMint-RO-2017-10-10-CD.seg389">Vreau să vă mulțumesc, vreau să le mulțumesc celor care au încredere în mine și vreau să vă îndemn pe toți și să-i îndemn pe români să aibă încredere în Guvernul României, să aibă încredere în ministrul sănătății.</seg><seg xml:id="ParlaMint-RO-2017-10-10-CD.seg390">Vă mulțumesc.</seg></u><note type="speaker">Domnul Petru Gabriel Vlase:</note><u ana="#chair" who="#Petru-Gabriel-Vlase:" xml:id="ParlaMint-RO-2017-10-10-CD.u29"><seg xml:id="ParlaMint-RO-2017-10-10-CD.seg391">Mulțumesc.</seg><seg xml:id="ParlaMint-RO-2017-10-10-CD.seg392">Dezbaterile au fost finalizate.</seg><seg xml:id="ParlaMint-RO-2017-10-10-CD.seg393">Votul, mâine, la vot final.</seg><seg xml:id="ParlaMint-RO-2017-10-10-CD.seg394">Declar închisă ședința de astăzi. @</seg></u><note type="time">Ședința s-a încheiat la ora 17,38.</note></div>
    </body>
  </text>
</TEI>
