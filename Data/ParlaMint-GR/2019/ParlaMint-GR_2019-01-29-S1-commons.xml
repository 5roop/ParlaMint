<?xml version="1.0" encoding="UTF-8" standalone="yes"?>
<TEI xmlns="http://www.tei-c.org/ns/1.0" xml:id="ParlaMint-GR_2019-01-29-S1-commons" xml:lang="el" ana="#parla.sitting #reference">
    <teiHeader>
        <fileDesc>
            <titleStmt>
                <title type="main" xml:lang="el">Ελληνικό κοινοβουλευτικό σώμα κειμένου ParlaMint-GR, συνεδρίαση ΞΔ [ParlaMint]</title>
                <title type="main" xml:lang="en">Greek parliamentary corpus ParlaMint-GR, session 64 [ParlaMint]</title>
                <title type="sub" xml:lang="el">Πρακτικά της ολομέλειας του ελληνικού κοινοβουλίου, κοινοβουλευτική περίοδος ΙΖ, σύνοδος Δ, συνεδρίαση ΞΔ, 2019-01-29</title>
                <title type="sub" xml:lang="en">Minutes of the assembly of the greek parliament, Term 17, session 4, sitting 64, 2019-01-29</title>
                <meeting n="ΙΖ" corresp="#PoGR" ana="#parla.unicameral #parla.term #PoGR.ΙΖ"/>
                <respStmt>
                    <persName>Δημήτρης Γκούμας</persName>
                    <persName>Βασίλης Παπαβασιλείου</persName>
                    <persName>Προκόπης Προκοπίδης</persName>
                    <resp xml:lang="el">TEI κωδικοποίηση</resp>
                    <resp xml:lang="en">TEI corpus encoding</resp>
                </respStmt>
                <respStmt>
                    <persName>Μαρία Γαβριηλίδου</persName>
                    <persName>Στέλιος Πιπερίδης</persName>
                    <resp xml:lang="el">Επιστημονικός υπεύθυνος</resp>
                    <resp xml:lang="en">Scientific supervisor</resp>
                </respStmt>
                <funder>
                    <orgName xml:lang="el">Γλωσσική ερευνητική υποδομή CLARIN</orgName>
                    <orgName xml:lang="en">The CLARIN research infrastructure</orgName>
                </funder>
            </titleStmt>
            <editionStmt>
                <edition>2.1</edition>
            </editionStmt>
            <extent>
                <measure xml:lang="el" unit="speeches" quantity="448">448 ομιλίες</measure>
                <measure xml:lang="en" unit="speeches" quantity="448">448 speeches</measure>
                <measure xml:lang="el" unit="words" quantity="58322">58322 λέξεις</measure>
                <measure xml:lang="en" unit="words" quantity="58322">58322 words</measure>
            </extent>
            <publicationStmt>
                <publisher>
                    <orgName xml:lang="el">Γλωσσική ερευνητική υποδομή CLARIN</orgName>
                    <orgName xml:lang="en">The CLARIN research infrastructure</orgName>
                    <ref target="https://www.clarin.eu/">www.clarin.eu</ref>
                </publisher>
                <idno subtype="handle" type="URI">http://hdl.handle.net/11356/1432</idno>
                <availability status="free">
                    <licence>http://creativecommons.org/licenses/by/4.0/</licence>
                    <p>
                        This work is licensed under the 
                        <ref target="http://creativecommons.org/licenses/by/4.0/">Creative Commons Attribution 4.0 International License</ref>
                        .
                    </p>
                    <p>
                        Το παρόν έργο διέπεται από την άδεια 
                        <ref target="http://creativecommons.org/licenses/by/4.0/">Creative Commons Attribution 4.0 International License</ref>
                        .
                    </p>
                </availability>
                <date when="2022-03-28">2022-03-28</date>
            </publicationStmt>
            <sourceDesc>
                <bibl>
                    <title type="main" xml:lang="en">Minutes of the assembly of the greek parliament, 2019-01-29</title>
                    <title type="main" xml:lang="el">Πρακτικά της ολομέλειας του ελληνικού κοινοβουλίου, 2019-01-29</title>
                    <idno type="URI">https://www.hellenicparliament.gr/Praktika/Synedriaseis-Olomeleias</idno>
                    <date when="2019-01-29"/>
                </bibl>
            </sourceDesc>
        </fileDesc>
        <encodingDesc>
            <projectDesc>
                <p xml:lang="en">
                    <ref target="https://www.clarin.eu/content/parlamint">ParlaMint</ref>
                </p>
                <p xml:lang="el">
                    <ref target="https://www.clarin.eu/content/parlamint">ParlaMint</ref>
                </p>
            </projectDesc>
            <tagsDecl>
                <namespace name="http://www.tei-c.org/ns/1.0">
                    <tagUsage gi="text" occurs="1"/>
                    <tagUsage gi="body" occurs="1"/>
                    <tagUsage gi="div" occurs="1"/>
                    <tagUsage gi="u" occurs="448"/>
                    <tagUsage gi="seg" occurs="1412"/>
                    <tagUsage gi="desc" occurs="6"/>
                    <tagUsage gi="vocal" occurs="6"/>
                </namespace>
            </tagsDecl>
        </encodingDesc>
        <profileDesc>
            <settingDesc>
                <setting>
                    <name type="city">ΑΘΗΝΑ</name>
                    <name type="country" key="GR">ΕΛΛΑΔΑ</name>
                    <date when="2019-01-29" ana="#parla.sitting">2019-01-29</date>
                </setting>
            </settingDesc>
        </profileDesc>
    </teiHeader>
    <text ana="#reference">
        <body>
            <div type="debateSection">
                <u xml:id="ParlaMint-GR_2019-01-29-S1-commons.u1" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-29-S1-commons.seg1">Κυρίες και κύριοι συνάδελφοι, αρχίζει η συνεδρίαση.</seg>
                    <seg xml:id="ParlaMint-GR_2019-01-29-S1-commons.seg2">Θα μου επιτρέψετε στην αρχή, πριν μπούμε στη σημερινή ημερήσια διάταξη, να πω δυο λόγια εκ μέρους του Προεδρείου της Βουλής σχετικά με την Ημέρα Μνήμης των Ελλήνων Εβραίων Μαρτύρων και Ηρώων του Ολοκαυτώματος της 27ης Ιανουαρίου στην Ολομέλεια της Βουλής.</seg>
                    <seg xml:id="ParlaMint-GR_2019-01-29-S1-commons.seg3">Η Ολομέλεια της Βουλής των Ελλήνων τιμά τη μνήμη των Ελλήνων Εβραίων μαρτύρων και ηρώων του Ολοκαυτώματος που δολοφονήθηκαν στα ναζιστικά στρατόπεδα συγκέντρωσης. Εκτός από τα έξι εκατομμύρια Εβραίων της Ευρώπης, από τις ναζιστικές δυνάμεις θανατώθηκαν και χιλιάδες αγωνιστές της Αντίστασης, μεταξύ των οποίων Έλληνες και Ελληνίδες, όπως επίσης και εκατομμύρια Ρομά, διακόσιες πενήντα χιλιάδες φυσικά ή διανοητικά ανάπηροι και εννέα χιλιάδες ομοφυλόφιλοι. Ανάμεσα στα έξι εκατομμύρια Εβραίους της Ευρώπης που έπεσαν θύματα της ναζιστικής θηριωδίας, εξήντα επτά χιλιάδες εκατόν πενήντα ένας ήταν Έλληνες συμπολίτες μας, άνδρες, γυναίκες, παιδιά και ηλικιωμένοι.</seg>
                    <seg xml:id="ParlaMint-GR_2019-01-29-S1-commons.seg4">Στην καρδιά της Ευρώπης έγινε πράξη η σταδιακή εφαρμογή των διακρίσεων, των εκτοπίσεων και της εξόντωσης των Εβραίων. Η ελληνική ιστορία αποτελεί κομμάτι αυτής της ευρωπαϊκής και παγκόσμιας ιστορίας. Στη χώρα μας αφανίστηκαν σχεδόν ολοσχερώς οι εβραϊκές κοινότητες στη Θεσσαλονίκη και τα Γιάννενα. Διασώθηκαν όλοι οι Εβραίοι στη Ζάκυνθο, πολλοί στην Κατερίνη, στον Βόλο και στην Αθήνα. Κάποιοι διέφυγαν, άλλοι έσμιξαν με τους αντάρτες, κάποιοι κρύφτηκαν, χάρη στην αλληλεγγύη και τη συμπαράσταση των συμπολιτών μας, άλλοι όμως προδόθηκαν και από αυτούς.</seg>
                    <seg xml:id="ParlaMint-GR_2019-01-29-S1-commons.seg5">Από τις διώξεις και τον θάνατο δεν ξέφυγαν ούτε και όσοι είχαν διατελέσει Βουλευτές του ελληνικού Κοινοβουλίου στην εκλογική περιφέρεια της Θεσσαλονίκης. Μέλη της ελληνικής Βουλής που έχασαν τη ζωή τους ήταν οι: Αλαλλούφ Δανιήλ, Βεντούρα Ζακ, Καζές Μισέλ, Γκατένιο Λεόν, Μπενσαντζή Μιντές, Σιακκή Ισαάκ, Σουλάμ Δαβίδ και Τσενίο Αλβέρτος. Αυτοί οι Βουλευτές βρήκαν τον θάνατο την ίδια χρονιά, το 1943, και ένας εξ αυτών το 1942. Ήταν επαγγελματίες, έμποροι, δημοσιογράφοι, ασφαλιστές, τυπογράφοι, από όλη την κοινωνική δραστηριότητα της χώρας τότε. Ήταν συνάδελφοί μας, οι οποίοι βρίσκονται ανάμεσα στα θύματα του Ολοκαυτώματος.</seg>
                    <seg xml:id="ParlaMint-GR_2019-01-29-S1-commons.seg6">Τη μνήμη όλων αυτών τιμούμε σήμερα, μαζί με πολλές άλλες χώρες του κόσμου, μέλη του Οργανισμού Ηνωμένων Εθνών, που καθιέρωσε τον Νοέμβριο του 2005 με το Ψήφισμα 60/7 τη σημερινή ημέρα, δηλαδή την 27η Ιανουαρίου, ως Διεθνή Ημέρα Μνήμης Θυμάτων του Ολοκαυτώματος.</seg>
                    <seg xml:id="ParlaMint-GR_2019-01-29-S1-commons.seg7">Στις 27 Ιανουαρίου του 1945 οι συμμαχικές δυνάμεις και εν προκειμένω ο Κόκκινος Στρατός εισέβαλε στο στρατόπεδο συγκέντρωσης του Άουσβιτς - Μπίρκεναου αντικρίζοντας την φρίκη και απελευθερώνοντας τους έγκλειστους κρατούμενους.</seg>
                    <seg xml:id="ParlaMint-GR_2019-01-29-S1-commons.seg8">Κυρίες και κύριοι Βουλευτές, η μελέτη και η επαφή με την ιστορία του Ολοκαυτώματος αποτελεί χρέος και καθήκον μας, όχι μόνο προς την αυτονόητη απόδοση τιμής στα εκατομμύρια των θυμάτων, αλλά και προς την ανάγκη διαπαιδαγώγησης της σημερινής και των μελλοντικών γενεών, ιδιαίτερα τώρα, σήμερα, που οι ναζιστικές ιδέες φαίνεται να βρίσκουν νέους οπαδούς.</seg>
                    <seg xml:id="ParlaMint-GR_2019-01-29-S1-commons.seg9">Αιωνία τους η μνήμη!</seg>
                    <seg xml:id="ParlaMint-GR_2019-01-29-S1-commons.seg10">Κυρίες και κύριοι συνάδελφοι, εισερχόμαστε στην ημερήσια διάταξη της ΝΟΜΟΘΕΤΙΚΗΣ ΕΡΓΑΣΙΑΣ</seg>
                    <seg xml:id="ParlaMint-GR_2019-01-29-S1-commons.seg11">Μόνη συζήτηση και ψήφιση επί της αρχής, των άρθρων και του συνόλου του σχεδίου νόμου του Υπουργείου Διοικητικής Ανασυγκρότησης: «Ενδυνάμωση Ανωτάτου Συμβουλίου Επιλογής Προσωπικού (ΑΣΕΠ), ενίσχυση και αναβάθμιση Δημόσιας Διοίκησης και άλλες διατάξεις».</seg>
                    <seg xml:id="ParlaMint-GR_2019-01-29-S1-commons.seg12">Προτείνω η συζήτηση του νομοσχεδίου να γίνει σε μία συνεδρίαση, ενιαία επί της αρχής, των άρθρων και των τροπολογιών. Το Σώμα συμφωνεί;</seg>
                </u>
                <vocal type="shouting">
                    <desc>Μάλιστα, μάλιστα.</desc>
                </vocal>
                <u xml:id="ParlaMint-GR_2019-01-29-S1-commons.u2" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-29-S1-commons.seg13">Το Σώμα συμφώνησε.</seg>
                    <seg xml:id="ParlaMint-GR_2019-01-29-S1-commons.seg14">Πριν από τους εισηγητές, η κυρία Υπουργός θέλει να πάρει τον λόγο για να αναπτύξει νομοτεχνικές βελτιώσεις.</seg>
                    <seg xml:id="ParlaMint-GR_2019-01-29-S1-commons.seg15">Ορίστε, έχετε τον λόγο, κυρία Υπουργέ.</seg>
                </u>
                <u xml:id="ParlaMint-GR_2019-01-29-S1-commons.u3" ana="#regular" who="#ΜΑΡΙΑ-ΕΛΙΖΑΣ_ΞΕΝΟΓΙΑΝΝΑΚΟΠΟΥΛΟΥ">
                    <seg xml:id="ParlaMint-GR_2019-01-29-S1-commons.seg16">Καλημέρα, κύριε Πρόεδρε, και ευχαριστώ.</seg>
                    <seg xml:id="ParlaMint-GR_2019-01-29-S1-commons.seg17">Κυρίες και κύριοι Βουλευτές, σε συνέχεια της ιδιαίτερα εποικοδομητικής συζήτησης που είχαμε στην επιτροπή της Βουλής την προηγούμενη εβδομάδα θα ήθελα να σας διαβάσω - και θα καταθέσω στη συνέχεια - τρεις νομοτεχνικές βελτιώσεις.</seg>
                    <seg xml:id="ParlaMint-GR_2019-01-29-S1-commons.seg18">Η πρώτη είναι σε σχέση με τη μεταβατική διάταξη που είχαμε ήδη εγκρίνει στη Βουλή, σύμφωνα με την οποία από τον Νοέμβριο του 2019 θα γίνει η πρώτη εφαρμογή για τον ετήσιο προγραμματισμό προσλήψεων για το έτος 2020. Αντίστοιχα όσον αφορά στις διετείς προκηρύξεις, για να μην υπάρχει καμμία αμφιβολία και σκιά, γιατί ούτως ή άλλως είναι συναρτώμενο το ένα ζήτημα από το άλλο, αντικαθίσταται η υπάρχουσα διάταξη και προστίθεται νέα, την οποία και διαβάζω ως εξής: «Το ετήσιο σχέδιο προγραμματισμού προσλήψεων του άρθρου 4 για το έτος 2020, καθώς και τα αιτήματα που υποβάλλονται σύμφωνα με τη διαδικασία του άρθρου 6» - είναι οι διετείς προκηρύξεις - «για τα έτη 2020 και 2021, εγκρίνονται». Άρα με αυτή τη διάταξη καλύπτεται αυτό το θέμα.</seg>
                    <seg xml:id="ParlaMint-GR_2019-01-29-S1-commons.seg19">Η δεύτερη νομοτεχνική βελτίωση που σας προτείνουμε αφορά το πρώτο εδάφιο της περίπτωσης α΄ της παραγράφου 2 του άρθρου 16 του ν.4369/2016 που αντικαθίσταται με την παράγραφο 2 του άρθρου 43 του σχεδίου νόμου που συζητούμε και αφορά στην αξιολόγηση, για την οποία ορίζουμε τη διάρκεια και την προθεσμία της σε τέσσερις μήνες. «Ειδικά για την αξιολογική περίοδο του έτους 2018, η αξιολόγηση διενεργείται από 1η Μαρτίου έως 30 Ιουνίου του 2019». Αυτό πραγματοποιείται μετά από αίτημα των υπηρεσιών του Υπουργείου μας. Αφορά, δηλαδή, την αξιολόγηση που ξεκινάει τώρα, το πρώτο τετράμηνο του έτους. Επειδή γίνεται μια σημαντική αναβάθμιση της ηλεκτρονικής πλατφόρμας, σχετικά με την ηλεκτρονική αξιολόγηση και προκειμένου αυτή να γίνει στη βάση της βελτιωμένης, αναβαθμισμένης πλατφόρμας, χρειαζόμαστε αυτή τη μεταβατική διάταξη του ενός επιπλέον μήνα.</seg>
                    <seg xml:id="ParlaMint-GR_2019-01-29-S1-commons.seg20">Τέλος, υπάρχει και μια τρίτη νομοτεχνική βελτίωση, η οποία γίνεται λαμβάνοντας υπ' όψιν την έκθεση επί του νομοσχεδίου από την Επιστημονική Υπηρεσία της Βουλής. Παρ' ότι εμείς δεν είχαμε σε καμμία περίπτωση πρόθεση να συμπεριλάβουμε στο συγκεκριμένο σχέδιο νόμου το διοικητικό κομμάτι της Βουλής σεβόμενοι την αυτονομία της - ούτως ή άλλως η Βουλή εξαιρείται από την Πράξη Υπουργικού Συμβουλίου - , παρ' όλα αυτά επειδή μας ζητήθηκε και για την πλήρη σαφήνεια να διατυπώνουμε για τον πολυετή προγραμματισμό προσλήψεων: «Σε κάθε περίπτωση στους φορείς του προηγούμενου εδαφίου δεν περιλαμβάνεται η Βουλή των Ελλήνων». Απλώς το επιβεβαιώνουμε, για να συμμορφωθούμε με την έκθεση.</seg>
                    <seg xml:id="ParlaMint-GR_2019-01-29-S1-commons.seg21">Ευχαριστώ πάρα πολύ.</seg>
                </u>
                <u xml:id="ParlaMint-GR_2019-01-29-S1-commons.u4" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-29-S1-commons.seg22">Ευχαριστώ, κυρία Υπουργέ.</seg>
                    <seg xml:id="ParlaMint-GR_2019-01-29-S1-commons.seg23">Τον λόγο έχει ο εισηγητής του ΣΥΡΙΖΑ κ. Συμεών Μπαλλής για δεκαπέντε λεπτά. Μόλις ξεκινήσει ο κ. Μπαλλής ανοίγει ο κατάλογος των ομιλητών. Όσοι συνάδελφοι θέλουν να εγγραφούν, να το έχουν υπ' όψιν τους.</seg>
                </u>
                <u xml:id="ParlaMint-GR_2019-01-29-S1-commons.u5" ana="#regular" who="#ΜΠΑΛΛΗΣ_ΓΕΩΡΓΙΟΥ_ΣΥΜΕΩΝ">
                    <seg xml:id="ParlaMint-GR_2019-01-29-S1-commons.seg24">Ευχαριστώ πολύ, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg25">Κυρία Υπουργέ, κυρίες και κύριοι συνάδελφοι, αν επιχειρούσαμε να δώσουμε με δυο λέξεις το περιεχόμενο του σημερινού νομοσχεδίου, θα λέγαμε ότι περιλαμβάνει ρυθμίσεις, πρώτον, για την ενδυνάμωση και την ενίσχυση της λειτουργίας του ΑΣΕΠ, ώστε να μην περνάνε ατελείωτοι μήνες μέχρι να ολοκληρωθούν οι διαδικασίες των διαγωνισμών πρόσληψης και διορισμού στο δημόσιο. Και δεύτερον, περιλαμβάνει ρυθμίσεις για την ολοκλήρωση των θεσμικών αλλαγών για την ανασυγκρότηση στο δημόσιο, με τη συμπλήρωση του μηχανισμού παρακολούθησης αυτών των αλλαγών, εισάγοντας ταυτόχρονα ρυθμίσεις για αλλαγές στον Υπαλληλικό Κώδικα που αποκαθιστούν την ισότητα και την ισονομία μεταξύ των υπαλλήλων, αλλά και ρυθμίσεις με έντονο κοινωνικό πρόσημο για ειδικές κοινωνικές κατηγορίες συμπολιτών μας και για άτομα με αναπηρία. Αυτό είναι με δύο μόνο κουβέντες, αν θέλαμε να το δώσουμε έτσι, το σημερινό νομοσχέδιο.</seg>
                    <seg xml:id="ParlaMint-GR_2019-01-29-S1-commons.seg26">Διαφωνεί άραγε κανείς μας ότι σήμερα οι διαδικασίες του ΑΣΕΠ σε πολλές περιπτώσεις είναι απελπιστικά αργές, ότι περνούν μήνες, χρόνια πολλές φορές, μέχρι να οριστικοποιηθούν οι πίνακες επιτυχόντων σε διαγωνισμούς ή σε προκηρύξεις πρόσληψης; Διαφωνεί άραγε κανείς μας ότι το δημόσιο πρέπει να εκσυγχρονιστεί, να προσαρμοστεί στα σημερινά δεδομένα, να λειτουργήσει με άλλους όρους, με όρους αξιοκρατίας αλλά και αποτελεσματικότητας προς όφελος και του ίδιου του δημοσίου αλλά προς όφελος και των πολιτών, μια λειτουργία με ισονομία για το ανθρώπινο δυναμικό του και με δικαιοσύνη για τους πολίτες;</seg>
                    <seg xml:id="ParlaMint-GR_2019-01-29-S1-commons.seg27">Τι λέει η Αντιπολίτευση γι' αυτό το νομοσχέδιο; Συμφωνεί με πολλά σημεία του. Για τη βασική του φιλοσοφία, για τον βασικό του κορμό τι λέει; Ρωτάει: Γιατί το φέρνετε τώρα, λίγους μήνες πριν από τις εκλογές; Γιατί δεν το φέρατε νωρίτερα; Απαντάμε: Η παθογένεια του δημοσίου είναι γνωστή, όπως αντιληπτές είναι εύκολα από όλους μας και οι ελλείψεις που υπάρχουν μετά από τόσα χρόνια αποδυνάμωσης και αποψίλωσης και σε αρμοδιότητες και σε προσωπικό. Τώρα, όμως, υπάρχει η δυνατότητα να σχεδιάσουμε και να προγραμματίσουμε έγκαιρα την κάλυψη των κενών που υπάρχουν και των κενών που θα δημιουργηθούν. Γιατί τώρα υπάρχει η δυνατότητα να κάνουμε προσλήψεις με αναλογία 1 προς 1: Ένας φεύγει, ένας προσλαμβάνεται. Μία πρόσληψη για κάθε θέση που θα αδειάσει.</seg>
                    <seg xml:id="ParlaMint-GR_2019-01-29-S1-commons.seg28">Ρωτάει, επίσης, η Αντιπολίτευση: Γιατί συστήνετε νέα όργανα, όπως είναι η Ειδική Γραμματεία, όπως είναι το Παρατηρητήριο Δημόσιας Διοίκησης; Γιατί προχωράτε σε αποσπάσεις υπαλλήλων προς το ΑΣΕΠ και δεν κάνετε μόνιμες προσλήψεις; Και γιατί, εν τέλει, δεν αφήνετε το όλο θέμα να το δει η επόμενη κυβέρνηση; Απαντάμε σε αυτό: Το σύστημα παρακολούθησης της μεταρρύθμισης στη δημόσια διοίκηση είναι κομβικό για τη δημιουργία ενός διαφορετικού κράτους στη λειτουργία μιας διοίκησης, μιας διοίκησης που θα είναι προσανατολισμένη στην υποβοήθηση και της αναπτυξιακής πορείας της χώρας. Οι σημερινές ρυθμίσεις αποτελούν ψηφίδες ενός συνολικού, διαφορετικού σχεδιασμού, του δικού μας σχεδιασμού, της δικής μας αντίληψης για τον ρόλο του κράτους και του δημοσίου. Οι αποσπάσεις προς το ΑΣΕΠ, προσωρινού χαρακτήρα, ενός έτους διάρκειας, γίνονται για την επιτάχυνση του έργου του και την προετοιμασία των προσλήψεων που θα κάνει το ΑΣΕΠ για τη δική του ανεξάρτητη αρχή.</seg>
                    <seg xml:id="ParlaMint-GR_2019-01-29-S1-commons.seg29">Εκτιμώ - και ας μην γελιόμαστε - ότι αυτό που ρωτάει ουσιαστικά η Αντιπολίτευση είναι: Τι τα θέλετε τώρα αυτά και βάζετε θέματα ανασυγκρότησης μιας δημόσιας διοίκησης και βελτίωσης των υπηρεσιών της; Εκτιμώ, επίσης, ότι το πραγματικό ερώτημα είναι τι το θέλουμε το ισχυρό δημόσιο. Το θέλουμε. Το θέλουμε γιατί θέλουμε ένα δημόσιο που θα συνδέεται με τον αναπτυξιακό σχεδιασμό, ένα δημόσιο που θα απαλλαγεί από τη στοχοποίηση που δέχθηκε τα προηγούμενα χρόνια, είτε από τις νεοφιλελεύθερες πρακτικές που ακολουθήθηκαν και επιβλήθηκαν είτε από τις δημοσιονομικές περικοπές. Γιατί θέλουμε ένα δημόσιο που δεν θα διαχωρίζεται από την κοινωνία. Θέλουμε ένα δημόσιο, θέλουμε ένα κράτος ούτε μεγάλο ούτε μικρό. Αναγκαίο, τόσο όσο χρειάζεται για να λειτουργήσει σωστά και αποτελεσματικά και για το δημόσιο κράτος, την οργάνωσή του και για τους πολίτες, οργανωμένο και λειτουργικό.</seg>
                    <seg xml:id="ParlaMint-GR_2019-01-29-S1-commons.seg30">Ας δούμε, όμως, περιληπτικά έστω, τι προβλέπει το σημερινό νομοσχέδιο, σύμφωνα με τη διάρθρωση και των κεφαλαίων του.</seg>
                    <seg xml:id="ParlaMint-GR_2019-01-29-S1-commons.seg31">Στο πρώτο μέρος - τουλάχιστον έτσι όπως το παρουσιάζω εγώ - είναι η ενίσχυση του ΑΣΕΠ και η διευκόλυνση του έργου του ΑΣΕΠ. Γι' αυτό τον σκοπό προβλέπεται απόσπαση προσωπικού μονίμων ή ΙΔΑΧ για επιτάχυνση των διαδικασιών ελέγχου και έκδοσης αποτελεσμάτων. Απλοποιούνται οι διαδικασίες ελέγχου των δικαιολογητικών μετά και τις επισημάνσεις που έκανε στην ακρόαση φορέων ο Πρόεδρος του ΑΣΕΠ. Εξοικονομείται έτσι σημαντικός χρόνος, αλλά και δίνεται η δυνατότητα στο ΑΣΕΠ να κάνει διαγωνισμούς και διετούς διάρκειας. Ακόμα ρυθμίζεται ότι οι αποφάσεις των ολομελειών του είναι υποχρεωτικές για όλα τα μέλη τους και ρυθμίζονται εργασιακά ζητήματα, όπως και ζητήματα αμοιβών, για τα μέλη και τους εργαζόμενους στο ΑΣΕΠ.</seg>
                    <seg xml:id="ParlaMint-GR_2019-01-29-S1-commons.seg32">Πρόθεσή μας είναι να ενισχύσουμε την αποδοχή από την κοινωνία του ΑΣΕΠ ως θεσμικού εγγυητή των αρχών της διαφάνειας, της αξιοκρατίας και της αντικειμενικότητας σε όλες τις διαδικασίες που συναρτώνται με τη στελέχωση του δημόσιου τομέα, αλλά και με τις πολιτικές της διοικητικής αναδιάρθρωσης. Ένα δεύτερο κομμάτι είναι η ολοκλήρωση των θεσμικών αλλαγών στο δημόσιο με λιγότερη γραφειοκρατία, με ενίσχυση της διαχείρισης του ανθρώπινου δυναμικού, με ενίσχυση των μηχανισμών παρακολούθησης των μεταρρυθμίσεων, με αντιμετώπιση της διαφθοράς, αλλά και με ένα καινούργιο, σύγχρονο, ενιαίο σύστημα σχεδιασμού και διαδικασιών πρόσληψης, συμβατό πάντα με τους δημοσιονομικούς στόχους της χώρας.</seg>
                    <seg xml:id="ParlaMint-GR_2019-01-29-S1-commons.seg33">Στο πλαίσιο αυτό και με το παρόν νομοσχέδιο θεσπίζονται τα παρακάτω:</seg>
                    <seg xml:id="ParlaMint-GR_2019-01-29-S1-commons.seg34">Πρώτον, σύστημα πολυετούς και ετήσιου στρατηγικού σχεδιασμού των προσλήψεων για τακτικό και εποχικό προσωπικό. Στους πίνακες που θα στέλνει ο κάθε φορέας προς το Υπουργείο θα περιλαμβάνονται οι εκτιμήσεις αποχωρήσεων προσωπικού, το σύνολο των υφιστάμενων και των εκτιμώμενων θέσεων, οι στρατηγικές προτεραιότητες του φορέα, οι εκτιμώμενες ανάγκες σε προσωπικό κατά κατηγορία και κλάδο και ο τρόπος κάλυψής τους. Τα τετραετή αυτά σχέδια συγκεντρώνονται στο Υπουργείο, το οποίο καταρτίζει τον τετραετή σχεδιασμό προσλήψεων.</seg>
                    <seg xml:id="ParlaMint-GR_2019-01-29-S1-commons.seg35">Το σύστημα αυτό διευκολύνει τον συνολικό σχεδιασμό, συνδέεται δε λειτουργικά με τις πρόσφατες αλλαγές στο σύστημα διαχείρισης του ανθρώπινου δυναμικού, αλλαγές όπως είναι το ενιαίο σύστημα κινητικότητας, τα περιγράμματα θέσεων, τα ψηφιακά οργανογράμματα. Ταυτόχρονα, απαλλάσσει τη δημόσια διοίκηση από περιττό γραφειοκρατικό βάρος. Με τα ετήσια δε προγράμματα προσλήψεων, τα οποία εξάγονται από τον πολυετή προγραμματισμό, δίνεται η δυνατότητα στους φορείς να καλύπτουν πιο γρήγορα τις ανάγκες τους.</seg>
                    <seg xml:id="ParlaMint-GR_2019-01-29-S1-commons.seg36">Ένα δεύτερο κομμάτι είναι η υλοποίηση των προσλήψεων από το ΑΣΕΠ, εκεί που παρατηρούνται οι μεγάλες χρονικές καθυστερήσεις. Ο ετήσιος προγραμματισμός στέλνεται στο ΑΣΕΠ. Το ΑΣΕΠ μπορεί έτσι να προχωρήσει και σε ενοποίηση των ομοειδών αιτημάτων και να κάνει ενιαία προκήρυξη ομοειδών θέσεων κατά κλάδο ή ειδικότητα. Με την εξοικονόμηση και χρόνου και ανθρώπινων πόρων από το ΑΣΕΠ δίνεται η δυνατότητα για προκήρυξη περισσότερων πανελλαδικών διαγωνισμών κάθε έτος.</seg>
                    <seg xml:id="ParlaMint-GR_2019-01-29-S1-commons.seg37">Τρίτο κομμάτι γι' αυτήν τη διευκόλυνση είναι η απλούστευση της διαδικασίας κατάθεσης δικαιολογητικών. Για προσλήψεις με σειρά προτεραιότητας τα δικαιολογητικά δεν υποβάλλονται μαζί με την αίτηση συμμετοχής του ενδιαφερόμενου. Έτσι δεν συγκεντρώνεται ένας τεράστιος όγκος δικαιολογητικών από χιλιάδες ενδιαφερόμενους υποψηφίους, οι οποίοι κάνουν χαρτιά πολλές φορές για ελάχιστες θέσεις. Σε διάστημα συγκεκριμένο, ολίγων ημερών, θα καταθέτουν δικαιολογητικά όσοι θα αντιστοιχούν στο συνολικό προς κάλυψη αριθμό θέσεων, προσαυξημένο κατά 100%. Η διόρθωση αυτή έγινε από την Υπουργό στη διάρκεια της ακρόασης των φορέων. Αν δεν αποδεικνύονται τα στοιχεία που δηλώθηκαν με την αίτηση, ο υποψήφιος θα διαγράφεται από τον πίνακα κατάταξης.</seg>
                    <seg xml:id="ParlaMint-GR_2019-01-29-S1-commons.seg38">Ένα σημαντικό τρίτο κεφάλαιο του νομοσχεδίου είναι ο σχεδιασμός και η παρακολούθηση της διοικητικής ανασυγκρότησης. Στόχος αυτών των ρυθμίσεων είναι η αποτελεσματική οργάνωση και λειτουργία δομών και διαδικασιών για τον επιτελικό σχεδιασμό, για την παρακολούθηση και την εφαρμογή μιας ολοκληρωμένης στρατηγικής για τη διοικητική ανασυγκρότηση.</seg>
                    <seg xml:id="ParlaMint-GR_2019-01-29-S1-commons.seg39">Έτσι, πρώτον, συγκροτείται στο Υπουργείο Γνωμοδοτικό Συμβούλιο για τη διοικητική ανασυγκρότηση με αρμοδιότητα τη διατύπωση απόψεων και εισηγήσεων για τις στρατηγικές προτεραιότητες.</seg>
                    <seg xml:id="ParlaMint-GR_2019-01-29-S1-commons.seg40">Δεύτερον, συστήνεται Ειδική Γραμματεία και την υποστήριξη δράσεων διοικητικής ανασυγκρότησης στο Υπουργείο. Στελεχώνεται από υπαλλήλους, από μετατάξεις και αποσπάσεις. Τρίτον, συστήνεται το Παρατηρητήριο Δημόσιας Διοίκησης. Αυτό είναι ένας μηχανισμός συνολικής παρακολούθησης και αξιολόγησης της αποτελεσματικότητας των πολιτικών που εφαρμόζονται. Και αυτό επίσης στελεχώνεται από υπαλλήλους με μετατάξεις και αποσπάσεις. Είναι ένας σημαντικός μηχανισμός, αυτό το Παρατηρητήριο Δημόσιας Διοίκησης, ένα διαρκές όργανο, το οποίο θα βλέπει τι πάει καλά, τι δεν πάει καλά και πρέπει να διορθωθεί.</seg>
                    <seg xml:id="ParlaMint-GR_2019-01-29-S1-commons.seg41">Ταυτόχρονα, ως τέταρτο κομμάτι οργανώνεται και η υπηρεσία τεχνικής υποστήριξης των φορέων της δημόσιας διοίκησης.</seg>
                    <seg xml:id="ParlaMint-GR_2019-01-29-S1-commons.seg42">Στο τέταρτο κομμάτι του παρόντος νομοσχεδίου υπάρχουν οι ρυθμίσεις για τον Υπαλληλικό Κώδικα στο σύστημα της κινητικότητας.</seg>
                    <seg xml:id="ParlaMint-GR_2019-01-29-S1-commons.seg43">Πρώτον, τα αιτήματα που στέλνουν οι φορείς για κάλυψη θέσεων με απόσπαση ή μετάταξη θα πρέπει να αναφέρουν το σύνολο των οργανικών θέσεων για κάθε κλάδο και το σύνολο των κενών θέσεων σε κάθε κλάδο και σε κάθε ειδικότητα.</seg>
                    <seg xml:id="ParlaMint-GR_2019-01-29-S1-commons.seg44">Δεύτερον, θα δίνεται η δυνατότητα απόσπασης ή μετάταξης για λόγους υγείας που αφορούν είτε στον ίδιο τον υπάλληλο είτε σε μέλη της οικογένειας του, έτσι ώστε να εναρμονίζεται η επαγγελματική με την οικογενειακή ζωή.</seg>
                    <seg xml:id="ParlaMint-GR_2019-01-29-S1-commons.seg45">Τρίτον, το δικαίωμα της τρίμηνης γονικής άδειας επεκτείνεται εκτός από τη φυσική μητέρα και στον θετό πατέρα, αλλά και στους ανάδοχους γονείς, όπως και στους γονείς που αποκτούν τέκνο με τη διαδικασία της παρένθετης μητρότητας. Γίνεται εφαρμογή των νόμων και των υποχρεώσεων που έχουμε για την τήρηση της ισονομίας και της ισότητας.</seg>
                    <seg xml:id="ParlaMint-GR_2019-01-29-S1-commons.seg46">Τέταρτον, αυξάνονται από δέκα σε δεκατέσσερις οι ημέρες εκπαιδευτικής άδειας εξετάσεων για μόνιμους υπαλλήλους, κάτι που ισχύει ήδη για υπηρετούντες με σχέση ιδιωτικού δικαίου.</seg>
                    <seg xml:id="ParlaMint-GR_2019-01-29-S1-commons.seg47">Πέμπτον, για τη μετεκπαίδευση και επιμόρφωση οι εργαζόμενοι με σχέση ΙΔΑΧ του δημοσίου έχουν τα ίδια δικαιώματα με τους εργαζόμενους δημοσίου δικαίου.</seg>
                    <seg xml:id="ParlaMint-GR_2019-01-29-S1-commons.seg48">Έκτον, καταργείται το όριο ηλικίας για τη μεταπτυχιακή εκπαίδευση.</seg>
                    <seg xml:id="ParlaMint-GR_2019-01-29-S1-commons.seg49">Έβδομον, θεσπίζεται το Πιστοποιητικό Διοικητικής Επάρκειας για δημοσίους υπαλλήλους και υπαλλήλους των ΟΤΑ Α΄ βαθμού που είναι κατηγορίας ΔΕ με αλλαγή στον κώδικα.</seg>
                    <seg xml:id="ParlaMint-GR_2019-01-29-S1-commons.seg50">Όγδοον, στην πειθαρχική διαδικασία ο υπάλληλος που διενεργεί ΕΔΕ πρέπει να έχει βαθμό Α΄ αντί βαθμού Γ΄ που προβλέπεται σήμερα, ενώ μπαίνει και μία ενδεικτική προθεσμία τριών μηνών για την απόφαση ή όχι για την άσκηση πειθαρχικής δίωξης.</seg>
                    <seg xml:id="ParlaMint-GR_2019-01-29-S1-commons.seg51">Στον πέμπτο και πιο σημαντικό τομέα του νομοσχεδίου υπάρχουν οι ρυθμίσεις με το έντονο κοινωνικό πρόσημο, οι ρυθμίσεις κοινωνικού χαρακτήρα. Με τις προβλέψεις του νομοσχεδίου ενισχύεται ο κοινωνικός χαρακτήρας που πρέπει να έχει το δημόσιο και διευκρινίζονται προς ευνοϊκή κατεύθυνση ζητήματα πρόσληψης ατόμων με αναπηρία ή από ειδικές κοινωνικές κατηγορίες.</seg>
                    <seg xml:id="ParlaMint-GR_2019-01-29-S1-commons.seg52">Έτσι, πρώτον, διευκρινίζονται και προσαρμόζονται στις σημερινές ανάγκες και συνθήκες οι ορισμοί του τρίτεκνου γονέα και του παιδιού τρίτεκνης οικογένειας σε σχέση με όσα προβλέπει ο ν.2190/1994 για τις προσλήψεις προστατευόμενων ατόμων στον δημόσιο τομέα. Με τον τρόπο αυτόν αυξάνονται τα προβλεπόμενα όρια ηλικίας για να καλυφθούν οι υπάρχουσες εκπαιδευτικές και κοινωνικές ανάγκες από τα είκοσι τρία στα είκοσι πέντε χρόνια και από τα είκοσι πέντε χρόνια στα τριάντα χρόνια όταν πρόκειται για παιδιά που σπουδάζουν, ανεξαρτήτως της ηλικίας που θα έχουν τα άλλα παιδιά, τα αδέλφια τους.</seg>
                    <seg xml:id="ParlaMint-GR_2019-01-29-S1-commons.seg53">Δεύτερον, προβλέπεται ότι τα άτομα με κώφωση ή βαρηκοΐα με ποσοστό αναπηρίας τουλάχιστον 50%, τα οποία κατέχουν βεβαίωση επάρκειας της ελληνικής νοηματικής γλώσσας, διορίζονται ή προσλαμβάνονται χωρίς να απαιτείται απόδειξη γνώσης ξένης γλώσσας, εκτός αν αυτό απαιτείται ως απαραίτητο τυπικό προσόν για την αιτούμενη θέση από τον οικείο φορέα.</seg>
                    <seg xml:id="ParlaMint-GR_2019-01-29-S1-commons.seg54">Κυρίες και κύριοι συνάδελφοι, το παρόν νομοσχέδιο, μια ψηφίδα - όπως είπα στην αρχή - σ' έναν συνολικό σχεδιασμό που έχουμε για τη μεταρρύθμιση της διοίκησης και τη λειτουργία του κράτους της επόμενης μέρας, αντιμετωπίζει διαρθρωτικά προβλήματα στη λειτουργία της δημόσιας διοίκησης και εισάγει ρυθμίσεις που προωθούν την αποτελεσματικότητα και τη διαφάνεια διορθώνοντας σημεία όπως η αντιμετώπιση της γραφειοκρατίας και η ενίσχυση της διαχείρισης του ανθρώπινου δυναμικού, ενώ ακόμα δίνει απάντηση στο αίτημα της κοινωνίας για ένα σύστημα προσλήψεων που δεν θα ξεχνά πότε θα βγάλει τις αποφάσεις, που θα λειτουργεί με κανόνες ισονομίας και αξιοκρατίας και θα ενισχύει την αξιοπιστία του ΑΣΕΠ και τον ρόλο του ως θεσμικού εγγυητή ενός αξιοκρατικού συστήματος προσλήψεων.</seg>
                    <seg xml:id="ParlaMint-GR_2019-01-29-S1-commons.seg55">Στόχος μας είναι να διαμορφωθεί ένα δημόσιο παραγωγικό, αποτελεσματικό και δίκαιο. Στόχος μας είναι ένα κράτος ισχυρό, που θα αφήσει πίσω τις πελατειακές σχέσεις του παρελθόντος, τις υπόγειες συναλλαγές, ένα κράτος αποτελεσματικό και όχι ένα κράτος έρμαιο διαφόρων ισχυρών συμφερόντων, ένα δημόσιο και ένα κράτος που θα λειτουργεί με μια διαφορετική λογική.</seg>
                    <seg xml:id="ParlaMint-GR_2019-01-29-S1-commons.seg56">Επ' αυτού, όπως είπε και ο Πρωθυπουργός, Αλέξης Τσίπρας, παρουσιάζοντας τη συνολική μας πρόταση για το δημόσιο του 2020, μόνο εμείς μπορούμε και μόνο εμείς θα το κάνουμε.</seg>
                    <seg xml:id="ParlaMint-GR_2019-01-29-S1-commons.seg57">Σας ευχαριστώ.</seg>
                </u>
                <u xml:id="ParlaMint-GR_2019-01-29-S1-commons.u6" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-29-S1-commons.seg58">Ευχαριστούμε τον κύριο συνάδελφο.</seg>
                    <seg xml:id="ParlaMint-GR_2019-01-29-S1-commons.seg59">Τον λόγο έχει ο συνάδελφος κ. Γεώργιος Γεωργαντάς από τη Νέα Δημοκρατία.</seg>
                </u>
                <u xml:id="ParlaMint-GR_2019-01-29-S1-commons.u7" ana="#regular" who="#ΓΕΩΡΓΑΝΤΑΣ_ΠΑΥΛΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg60">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg61">Ο τίτλος του νομοσχεδίου αυτού αποτελεί πράγματι και πάλι ένα ερέθισμα για διάφορα σχόλια. Διαβάζω: «Ενδυνάμωση Ανώτατου Συμβουλίου Επιλογής Προσωπικού (ΑΣΕΠ), ενίσχυση και αναβάθμιση δημόσιας διοίκησης και άλλες διατάξεις».</seg>
                    <seg xml:id="ParlaMint-GR_2019-01-29-S1-commons.seg62">Κυρία Υπουργέ, είμαστε στο τέλος της κυβερνητικής θητείας σε λίγους μήνες. Υπάρχει μια τετραετία πεπραγμένων σας στη δημόσια διοίκηση. Ο απολογισμός των πεπραγμένων στη δημόσια διοίκηση νομίζω ότι με τίποτα δεν θα μπορούσε να χαρακτηριστεί απ' αυτές τις λέξεις περί αναβαθμίσεως και περί ενισχύσεως ιδίως του ΑΣΕΠ.</seg>
                    <seg xml:id="ParlaMint-GR_2019-01-29-S1-commons.seg63">Θα αναφερθώ πρώτα στο συγκεκριμένο νομοσχέδιο, για να μην αδικήσω τη δική σας προσωπική παρέμβαση επί της συζητήσεως στις επιτροπές, αλλά όλα στη δημόσια διοίκηση έχουν μια συνέχεια και όλα πρέπει να σχολιαστούν και να ιδωθούν από εμένα σε μια συνολική εικόνα.</seg>
                    <seg xml:id="ParlaMint-GR_2019-01-29-S1-commons.seg64">Υπάρχει μια φιλότιμη προσπάθεια από την πλευρά του Υπουργείου, έστω προς το τέλος της κυβερνητικής θητείας για τον προγραμματισμό των προσλήψεων, είτε τον ετήσιο είτε τον πολυετή.</seg>
                    <seg xml:id="ParlaMint-GR_2019-01-29-S1-commons.seg65">Πρόκειται για μια γενική αρχή περί προγραμματισμού την οποία εξεδήλωσε και η Νέα Δημοκρατία - πρώτη ίσως και σε ανύποπτο χρόνο - και την οποία κατά μεγάλο ποσοστό την καλύπτει η ΠΥΣ 33/2006, δηλαδή η Πράξη του Υπουργικού Συμβουλίου που είναι αναγκαία από την συγκεκριμένη αρμόδια υπουργική επιτροπή, πλην, όμως, έρχεται τώρα να νομοθετηθεί. Όμως θέλω να κάνω δύο παρατηρήσεις επί αυτού.</seg>
                    <seg xml:id="ParlaMint-GR_2019-01-29-S1-commons.seg66">Κυρία Υπουργέ, καμμία νομοθέτηση, καμμία καλή πρόθεση δεν μπορεί να λειτουργήσει αποτελεσματικά, εάν δεν θωρακιστεί πραγματικά αυτή η διαδικασία με βάση τις πραγματικές προθέσεις όλου του πολιτικού προσωπικού. Στο τέλος κάθε έτους να έχουμε έναν προγραμματισμό προσλήψεων για το επόμενο έτος με βάση τις ανάγκες - την προτεραιοποίηση και την ιεράρχηση αυτών - και βέβαια με βάση τη δημοσιονομική δυνατότητα η οποία υπάρχει. Τι, όμως, το εμποδίζει αυτό; Το εμποδίζει η παράγραφος 3, του άρθρου 4, το οποίο μιλάει για τις εξαιρέσεις. Αυτή η λέξη «εξαίρεση», η λέξη «κατά παρέκκλιση» με την οποία η Κυβέρνηση αυτή νομοθετήσει κυρίως, «κατά παρέκκλιση κάθε γενικής και ειδικής διάταξης» είναι μια παράμετρος η οποία τελικά μπορεί να αποδομήσει όλη την καλή πρόθεση η οποία μπορεί να υπάρχει για έναν προγραμματισμό προσλήψεων. Θα μου πείτε: «Οι εξαιρέσεις δεν πρέπει να υπάρχουν από έναν προγραμματισμό»; Υπάρχουν έκτακτα, απρόβλεπτα γεγονότα τα οποία προκύπτουν και θα χρειαστεί ίσως ένα έκτακτο προσωπικό κάπου, σε μια θεομηνία ή σε οτιδήποτε άλλο. Σαφέστατα και αυτό πρέπει να επιτρέπεται και επιτρέπεται από τις υφιστάμενες διατάξεις. Όμως όταν γίνεται συστηματική παρέκκλιση από τις γενικές αρχές και έχουμε εξαιρέσεις από την ΠΥΣ 33/2006 όλα αυτά τα χρόνια, δεν υπάρχει κανένα στοιχείο αξιοπιστίας ότι υπάρχει πραγματική πρόθεση να λειτουργήσει όλο αυτό το μεγαλόπνοο σχέδιο περί προγραμματισμού προσλήψεων, γιατί δεν το θωρακίζετε.</seg>
                    <seg xml:id="ParlaMint-GR_2019-01-29-S1-commons.seg67">Για να μην αναφέρομαι αόριστα, έχω μπροστά μου δεκαπέντε - βρήκα πολύ εύκολα δεκαπέντε και σίγουρα είναι περισσότερες - τέτοιες νομοθετικές παρεμβάσεις που έγιναν από την παρούσα Κυβέρνηση στη Βουλή με εξαιρέσεις από την Πράξη του Υπουργικού Συμβουλίου. Η συγκεκριμένη Υπουργική Επιτροπή είναι αυτή που θα καθόριζε και θα ενέκρινε τις προσλήψεις στα διάφορα Υπουργεία. Πολλές, λοιπόν, φορές δεν χρειάστηκε αυτό και έτσι νομοθέτησε η παρούσα Βουλή μετά από πρότασή σας. Ξέρετε για ποιες περιπτώσεις; Να διαβάσω κάνα δυο - τρεις για να καταλάβουμε το «έκτακτο» και το «απρόβλεπτο».</seg>
                    <seg xml:id="ParlaMint-GR_2019-01-29-S1-commons.seg68">«Για την εκτέλεση αναπτυξιακών προγραμμάτων που χρηματοδοτούνται από ίδιους πόρους ή από ιδιωτικούς φορείς», ν.4452/2017, άρθρο 21. Είναι εξαίρεση. Επίσης, ν.4506/2017, άρθρο 8: «Για την κάλυψη των αναγκών καθαριότητας και φύλαξης των Υπουργείων των εποπτευόμενων από αυτά φορέων και των ανεξάρτητων αρχών με πρόσληψη προσωπικού διάρκειας 18 μηνών». Να διαβάσω τον ν.4483/2017, άρθρο 38: «Για την πρόσληψη θέσεων δημοσιογράφων στους περιφερειάρχες». Αυτές είναι τρεις ενδεικτικές περιπτώσεις. Καταθέτω για τα Πρακτικά τις υπόλοιπες δώδεκα - συνολικά είναι δεκαπέντε - που έτσι, πολύ γρήγορα, μπόρεσα να βρω, που έχουμε εξαιρέσεις από τον προγραμματισμό των προσλήψεων, όπως ίσχυε με την Υπουργική Επιτροπή η οποία προβλεπόταν στην ΠΥΣ 33/2006.</seg>
                    <seg xml:id="ParlaMint-GR_2019-01-29-S1-commons.seg69">Αν, λοιπόν, δεν θωρακίσουμε αυτόν τον προγραμματισμό και αυτήν την πρόβλεψη μόνο σε απόλυτα απρόβλεπτες και έκτακτες ανάγκες και μόνο σε έκτακτο προσωπικό - όχι και σε μόνιμο, όπως προβλέπετε εσείς - τότε νομίζω ότι εδώ ερχόμαστε να υπερθεματίσουμε με σε μια έκθεση ιδεών.</seg>
                    <seg xml:id="ParlaMint-GR_2019-01-29-S1-commons.seg70">Σε αυτήν την έκθεση ιδεών, λοιπόν, για να είμαι δίκαιος, επειδή πράγματι στις παρατηρήσεις μου περί του ετήσιου και διετή προγραμματισμού δεχτήκατε - όπως δέχτηκαν, φαντάζομαι, οι επιτροπές και θα δεχτεί και το Σώμα - ότι τη δυνατότητα του προγραμματισμού για το 2020 και το 2021 πρέπει να την έχει η όποια επόμενη κυβέρνηση, δεχθήκατε η τελική έγκριση να γίνει το δεύτερο δεκαπενθήμερο του Νοεμβρίου του 2019, μ' αυτήν την παρατήρηση αλλά και με τις παρατηρήσεις που κάνω για τη δυσκολία όλου αυτού του εγχειρήματος, εμείς θα υπερψηφίσουμε τις δύο αυτές διατάξεις περί ετήσιου και διετή προγραμματισμού προσλήψεων. Για τον πολυετή προγραμματισμό, αναφέρεται πολύ αόριστα, δεν είναι διατυπωμένος με σαφή τρόπο και θεωρώ ότι δεν μπορεί να λειτουργήσει έτσι όπως αναφέρεται.</seg>
                    <seg xml:id="ParlaMint-GR_2019-01-29-S1-commons.seg71">Σε κάθε περίπτωση, ελπίζουμε η Κυβέρνηση στο επόμενο διάστημα - αλλά δυστυχώς δεν υπάρχει, όπως επανέλαβα, αυτή η αξιοπιστία - να μπορέσει να λειτουργήσει μέσα και στο πνεύμα, όχι απλά στο γράμμα του νόμου, έτσι όπως τα καταθέτετε, κάνοντας εκμετάλλευση των όποιων εξαιρέσεων.</seg>
                    <seg xml:id="ParlaMint-GR_2019-01-29-S1-commons.seg72">Στο νομοσχέδιο θα αναφερθώ επίσης και σε ένα άλλο μεγάλο κομμάτι του που έχει να κάνει με την καινούργια Ειδική Γραμματεία, την οποία δημιουργείτε στο Υπουργείο Διοικητικής Ανασυγκρότησης, την ενενηκοστή δεύτερη. Είναι η ενενηκοστή δεύτερη γραμματεία, κύριοι συνάδελφοι, και είμαι υποχρεωμένος να κάνω μία σύγκριση με την προηγούμενη κυβερνητική περίοδο όπου ήταν εξήντα ή εξήντα δύο οι γραμματείες. Έχουμε μία αύξηση 48% στις γραμματείες.</seg>
                    <seg xml:id="ParlaMint-GR_2019-01-29-S1-commons.seg73">Ένα ζήτημα μεγάλο δεν είναι μόνο το πόσο αυτό επιβαρύνει τον προϋπολογισμό και αν τον επιβαρύνει. Είναι τι γίνεται με την επικάλυψη αρμοδιοτήτων που παρατηρούμε γενικότερα και είναι αναπόφευκτο να συμβεί όταν δημιουργούνται τόσες πολλές γραμματείες σε συναφή αντικείμενα, όταν γίνεται μία στελέχωση προσωπικού στο οποίο πρέπει να δοθεί ρόλος και δεν ξέρουμε τελικά αν πράγματι δίνεται ουσιαστικός ρόλος ή αν απλά δημιουργείται μία θέση για να τακτοποιηθεί κάποιος, ο οποίος έχει συγκεκριμένα προσόντα και πρέπει να τον έχουμε σε μία καλή θέση και να τακτοποιηθεί για το επόμενο διάστημα.</seg>
                    <seg xml:id="ParlaMint-GR_2019-01-29-S1-commons.seg74">Στο ζήτημα, λοιπόν, κάθε νέας γραμματείας, η οποία δεν αιτιολογείται απολύτως, δεν δικαιολογείται η λειτουργία της και πραγματικά δεν είναι ξεκάθαρο ότι βοηθάει στην καλύτερη λειτουργία της δημόσιας διοίκησης εμείς γενικότερα είμαστε αντίθετοι.</seg>
                    <seg xml:id="ParlaMint-GR_2019-01-29-S1-commons.seg75">Σε κάποια επιμέρους άρθρα, κυρία Υπουργέ, όπως είναι για το Εθνικό Τυπογραφείο, είμαστε θετικοί πλην μιας συγκεκριμένης παρατήρησης - και έγιναν και άλλες παρατηρήσεις από την Επιστημονική Υπηρεσία της Βουλής - στην οποία και εμείς σήμερα λάβαμε γνώση που θέτει ένα ζήτημα αντισυνταγματικότητας σε σχέση με την καταχώρηση, τη δημοσίευση των πράξεων. Νομίζω πρέπει να διευκρινιστεί ότι πρέπει να μιλάμε για τη δημοσίευση και όχι για την καταχώρηση.</seg>
                    <seg xml:id="ParlaMint-GR_2019-01-29-S1-commons.seg76">Επίσης, είμαστε θετικοί και σε κάποιες διατάξεις που έχουν έναν κοινωνικό χαρακτήρα.</seg>
                    <seg xml:id="ParlaMint-GR_2019-01-29-S1-commons.seg77">Επειδή, όπως είπα στην εισαγωγή, όλη η δημόσια διοίκηση είναι μία συνεχής πορεία νομοθετημάτων, διατάξεων, πολλά από τα οποία σήμερα επιχειρείτε μάλιστα να τα τροποποιήσετε με το παρόν νομοσχέδιο, είμαι υποχρεωμένος - και επειδή είναι και μία μέρα που συνέβη και κάτι το οποίο δεν πρέπει κατ' εμέ να περάσει απαρατήρητο - να πω το εξής: Κύριε Υπουργέ, οι δύο Υπουργοί οι οποίοι πριν από σας άσκησαν καθήκοντα στο Υπουργείο Διοικητικής Ανασυγκρότησης και ιδίως ο πρώτος Υπουργός, ο κ. Βερναρδάκης, έφερε δύο εμβληματικά, όπως τα είπε, νομοσχέδια. Το ένα ήταν ο ν.4369/2016, όπως έγινε, που αφορούσε το μητρώο επιτελικών στελεχών του δημοσίου και τους διοικητικούς και τομεακούς γραμματείς και το άλλο ήταν ο ν.4440/2016 για την κινητικότητα στο δημόσιο.</seg>
                    <seg xml:id="ParlaMint-GR_2019-01-29-S1-commons.seg78">Καταγγείλαμε άπειρες φορές τις φωτογραφικές προκηρύξεις για τους διοικητικούς και τομεακούς γραμματείς. Υποχρεώσαμε την προηγούμενη Υπουργό να ανακαλέσει, να ακυρώσει είκοσι δύο από τις εξήντα εννέα προκηρύξεις και να τις επαναπροκηρύξει. Είπαμε ότι είναι φωτογραφικές, καθώς γινόταν το εξής: Το κάθε Υπουργείο, ο κάθε Υπουργός, ο κάθε γενικός γραμματέας στην προκήρυξη της θέσης του διοικητικού γραμματέα φωτογράφιζε τον εαυτό του. Δεν μας άκουγαν. Νόμιζαν ότι αυτό που καταγγέλλουμε είναι ανυπόστατο.</seg>
                    <seg xml:id="ParlaMint-GR_2019-01-29-S1-commons.seg79">Λοιπόν, κύριοι συνάδελφοι, έχουν βγει οι τρεις πίνακες από τις τρεις πρώτες προκηρύξεις διοικητικών και τομεακών γραμματέων. Κοιτάξτε, τώρα, τι συνέβη. Στην πρώτη προκήρυξη, η οποία είναι για τον Ειδικό Τομεακό Γραμματέα του Σώματος Επιθεωρητών Ελεγκτών του Υπουργείου Περιβάλλοντος και Ενέργειας, υπέβαλαν υποψηφιότητα τριάντα πέντε άτομα και επελέγησαν δύο για να πάνε στον Υπουργό και να επιλέξει τον επόμενο γραμματέα. Και υπάρχει μια σύμπτωση. Από τους δύο ο ένας είναι ο υπηρετών. Το προσπερνάμε.</seg>
                    <seg xml:id="ParlaMint-GR_2019-01-29-S1-commons.seg80">Στη συνέχεια δημοσιεύτηκαν τα αποτελέσματα για τη θέση του Τομεακού Γραμματέα Μεταναστευτικής Πολιτικής. Σαράντα οκτώ άτομα υπέβαλαν υποψηφιότητα, δύο επελέγησαν από την επιτροπή του ΑΣΕΠ για να πάνε στον Υπουργό και να επιλέξει αυτόν ο οποίος θα καταλάβει τη θέση και - τι διαβολική σύμπτωση; - πάλι ο ένας από τους δύο είναι ο υπηρετών.</seg>
                    <seg xml:id="ParlaMint-GR_2019-01-29-S1-commons.seg81">Και χθες το βράδυ - μία ακόμα διαβολική σύμπτωση - για τη θέση του Τομεακού Γραμματέα Ενέργειας και Ορυκτών Πρώτων Υλών σαράντα έξι άτομα υπέβαλαν υποψηφιότητα. Εδώ επελέγησαν τρεις. Τρεις είναι το ανώτερο. Στα άλλα δεν μπορούσαμε καν να φτάσουμε στον αριθμό των τριών, ήταν δύο. Φυσικά, και σε αυτούς τους τρεις ο ένας είναι ο υπηρετών.</seg>
                    <seg xml:id="ParlaMint-GR_2019-01-29-S1-commons.seg82">Στις τρεις προκηρύξεις από τις εξήντα εννέα οι οποίες έχουν βγει, οι τρεις μέσα στους οποίους επελέγησαν και από τους οποίους θα επιλέξει ο Υπουργός μεθαύριο αυτόν που θα είναι ο επόμενος γενικός γραμματέας, είναι ήδη υπηρετούντες.</seg>
                    <seg xml:id="ParlaMint-GR_2019-01-29-S1-commons.seg83">Να σημειώσω ότι οι ήδη υπηρετούντες είναι αυτοί που έκαναν και την προκήρυξη. Την προκήρυξη δεν την έκανε το ΑΣΕΠ. Την έκανε το κάθε Υπουργείο, την έκανε ο κάθε γενικός γραμματέας και τώρα ο κάθε γενικός γραμματέας απολαμβάνει τη φωτογραφία του. Αυτό δεν είναι προκήρυξη. Είναι έκθεση φωτογραφίας!</seg>
                    <seg xml:id="ParlaMint-GR_2019-01-29-S1-commons.seg84">Εγώ καταθέτω τα αποτελέσματα των τριών προκηρύξεων για τα Πρακτικά, με τα ονόματα - που είναι γνωστά - των τριών γραμματέων που υπηρετούν και λέω ότι όλο αυτό είναι ένας ευτελισμός της διαδικασίας της δημόσιας διοίκησης.</seg>
                    <seg xml:id="ParlaMint-GR_2019-01-29-S1-commons.seg85">Έπρεπε μία ενιαία Αρχή, το ΑΣΕΠ, να είναι αυτό που θα βγάλει τις προκηρύξεις, με τα χαρακτηριστικά και τα κριτήρια που πρέπει και να μη βλέπουμε στη μία θέση εδώ, που αφορά τον κ. Κλάπα, ως ελάχιστη προϋπόθεση οκτώ χρόνια εμπειρίας σε θέση υψηλής ευθύνης. Δεν υπάρχει πουθενά αλλού. Υποχρεωτικά πρέπει να έχεις οκτώ χρόνια εμπειρίας σε θέση της υψηλής ευθύνης, ακριβώς όσα έχει ο κ. Κλάπας.</seg>
                    <seg xml:id="ParlaMint-GR_2019-01-29-S1-commons.seg86">Νομίζω ότι αυτό δεν τιμά κανέναν και νομίζω ότι επιβεβαιωνόμαστε και μάλιστα με έναν πανηγυρικό τρόπο, σε αυτά τα οποία καταγγέλλαμε. Τουλάχιστον, μην κάνετε προκηρύξεις, μην απασχολείτε το ΑΣΕΠ, αφήστε το να λειτουργήσει σε ό,τι άλλο έχει να κάνει και βγάλτε τα ονόματα απευθείας.</seg>
                    <seg xml:id="ParlaMint-GR_2019-01-29-S1-commons.seg87">Γιατί - να πούμε και κάτι άλλο, γιατί οφείλω να το συμπληρώσω εδώ - το ΑΣΕΠ, που δήθεν το ενδυναμώνετε εσείς σήμερα, το ΑΣΕΠ που κατά το νομοσχέδιο το ενδυναμώνετε, είναι εκείνο που υποχρεώθηκε μετά από αιτήματα Υπουργών να στείλει τα αντίγραφα από τα στοιχεία των φακέλων αυτών των διοικητικών και τομεακών γραμματέων στους Υπουργούς.</seg>
                    <seg xml:id="ParlaMint-GR_2019-01-29-S1-commons.seg88">Από πότε οι Υπουργοί πρέπει να έχουν στα γραφεία τους τα αντίγραφα από τα στοιχεία των φακέλων των υποψηφίων για τη θέση των γραμματέων; Πού το είδατε στον ν. 4369; Πού το είδατε αυτό να υπάρχει ως ηθική αρχή και ως αρχή δεοντολογίας; Έχει γίνει μηνυτήρια αναφορά η οποία προχωρά και μετά θα δούμε ποιος πραγματικά θέλει να ενδυναμώσει το ΑΣΕΠ και ποιος θέλει να το εργαλειοποιήσει.</seg>
                    <seg xml:id="ParlaMint-GR_2019-01-29-S1-commons.seg89">Κυρία Υπουργέ, κύριοι συνάδελφοι, οι όποιες καλές προθέσεις θα μπορούσαν να αξιολογηθούν σε ένα άλλο πλαίσιο και σε ένα άλλο επίπεδο, αν δεν υπήρχε μία συγκεκριμένη πορεία όλων αυτών των ετών, πραγματικά μεγάλων παρεμβάσεων που κάνατε προς τη δημόσια διοίκηση, με σκοπό τον έλεγχό της και την εργαλειοποίησή της.</seg>
                    <seg xml:id="ParlaMint-GR_2019-01-29-S1-commons.seg90">Νομίζω ότι το συγκεκριμένο νομοσχέδιο, όπως το ανέφερα, δεν έχει πολλά να προσφέρει, δυστυχώς, επειδή διατηρεί τις εξαιρέσεις οι οποίες μπορούν να υπάρχουν και επειδή η Κυβέρνηση ΣΥΡΙΖΑ στις εξαιρέσεις και στις κατά παρέκκλιση νομοθετήσεις, πραγματικά, έχει ξεπεράσει οποιαδήποτε άλλη κυβέρνηση. Νομίζω ότι πλέον γίνεται απροκάλυπτα, οι παρατάσεις συμβάσεων ή οι κατ' εξαίρεση μονιμοποιήσεις τις οποίες έχουμε δει να γίνονται σε αυτό το Κοινοβούλιο δεν έχουν γίνει ποτέ.</seg>
                    <seg xml:id="ParlaMint-GR_2019-01-29-S1-commons.seg91">Οπότε, τουλάχιστον νομοθετήστε ό,τι τελευταίο προλαβαίνετε να τοποθετήσετε, γιατί αυτή είναι η επιδίωξή σας, όμως, δείξτε λίγη σεμνότητα απέναντι σε αυτούς που μας ακούν και βλέπουν κι έχουν καταλάβει τι ακριβώς γίνεται.</seg>
                    <seg xml:id="ParlaMint-GR_2019-01-29-S1-commons.seg92">Σε κάθε περίπτωση, ευτυχώς, ό,τι ήταν να συμβεί εν προκειμένω συνέβη. Ελπίζουμε ότι λίγα μόνο πράγματα μένουν για να δει ακόμα ο ελληνικός λαός. Γιατί στο τέλος, για όλα αυτά τα οποία έχουν συμβεί, ένας είναι αυτός ο οποίος δικαιούται να επιβραβεύσει ή να αποδοκιμάσει και αυτός είναι ο ελληνικός λαός, που σας περιμένει στη γωνία.</seg>
                    <seg xml:id="ParlaMint-GR_2019-01-29-S1-commons.seg93">Να είστε καλά.</seg>
                </u>
                <u xml:id="ParlaMint-GR_2019-01-29-S1-commons.u8" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-29-S1-commons.seg94">Ευχαριστώ, κύριε Γεωργαντά.</seg>
                    <seg xml:id="ParlaMint-GR_2019-01-29-S1-commons.seg95">Ο Υφυπουργός Οικονομίας και Ανάπτυξης κ. Γιαννακίδης έχει τον λόγο, για να αναπτύξει μια τροπολογία.</seg>
                </u>
                <u xml:id="ParlaMint-GR_2019-01-29-S1-commons.u9" ana="#regular" who="#ΓΙΑΝΝΑΚΙΔΗΣ_ΑΛΕΞΑΝΔΡΟΥ_ΕΥΣΤΑΘΙΟΣ">
                    <seg xml:id="ParlaMint-GR_2019-01-29-S1-commons.seg96">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg97">Πρόκειται για την τροπολογία με γενικό αριθμό 1932 και ειδικό 25. Με την τροπολογία αυτή, επί της ουσίας, καταργείται η διάταξη που προέβλεπε ότι από 1-1-2019 οι πράξεις του ΕΣΠΑ που εντάσσονται στα Τομεακά Επιχειρησιακά Προγράμματα εγγράφονται σε μία συλλογική απόφαση ανά επιχειρησιακό πρόγραμμα.</seg>
                    <seg xml:id="ParlaMint-GR_2019-01-29-S1-commons.seg98">Η διάταξη καταργείται, καθώς ολοκληρώθηκε με επιτυχία η αναβάθμιση του Πληροφοριακού Συστήματος Παρακολούθησης Πληρωμών και Οφειλών Δημοσίων Επενδύσεων και ενεργοποιήθηκε το νέο Πληροφοριακό Σύστημα του Προγράμματος Δημοσίων Επενδύσεων.</seg>
                    <seg xml:id="ParlaMint-GR_2019-01-29-S1-commons.seg99">Οι δύο σημαντικές αυτές εξελίξεις διασφαλίζουν πια την απλοποίηση και επιτάχυνση των διαδικασιών πληρωμών των έργων ΕΣΠΑ μέσω του ΠΔΕ και έτσι δεν χρειάζεται πλέον να εφαρμοστεί η καταργούμενη διάταξη, αποφεύγοντας κατ' αυτό τον τρόπο περιττό διοικητικό φόρτο που θα προκαλούσε η εφαρμογή αυτή στις αρμόδιες υπηρεσίες όλων των Υπουργείων.</seg>
                    <seg xml:id="ParlaMint-GR_2019-01-29-S1-commons.seg100">Ευχαριστώ.</seg>
                </u>
                <u xml:id="ParlaMint-GR_2019-01-29-S1-commons.u10" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-29-S1-commons.seg101">Ευχαριστούμε, κύριε Υπουργέ.</seg>
                    <seg xml:id="ParlaMint-GR_2019-01-29-S1-commons.seg102">Τον λόγο έχει ο συνάδελφος Γεώργιος - Δημήτριος Καρράς.</seg>
                </u>
                <u xml:id="ParlaMint-GR_2019-01-29-S1-commons.u11" ana="#regular" who="#ΚΑΡΡΑΣ_ΒΑΣΙΛΕΙΟΥ_ΓΕΩΡΓΙΟΣ-ΔΗΜΗΤΡΙΟΣ">
                    <seg xml:id="ParlaMint-GR_2019-01-29-S1-commons.seg103">Κύριε Πρόεδρε, κυρία Υπουργέ, κυρίες κύριοι συνάδελφοι, πριν ξεκινήσω την ομιλία μου, θέλω να αποτίσω φόρο τιμής στα θύματα του Ολοκαυτώματος από τη ναζιστική λαίλαπα. Γιορτάστηκε η μέρα χωρίς να αναφερθεί ιδιαίτερα και θεωρώ υποχρέωσή μου να μην περιοριστώ στην αναφορά του προεδρείου που έγινε προηγούμενα, αλλά να τονίσει και η δική μας Κοινοβουλευτική Ομάδα την τιμή που αξιώνουν τα θύματα της ναζιστικής λαίλαπας, του Ολοκαυτώματος. Να είναι ζωντανές στη μνήμη μας τέτοιες σκηνές, να μην επαναληφθούν, να μην αφεθεί να επωαστεί το αυγό που κινείται και υφέρπει σε ολόκληρη την Ευρώπη και να συνεχίσουμε με δημοκρατικό βήμα και δημοκρατικούς ρυθμούς.</seg>
                    <seg xml:id="ParlaMint-GR_2019-01-29-S1-commons.seg104">Βεβαίως, δεν αρκεί μόνο η αναφορά αυτή που γίνεται ενώπιον της Ολομέλειας του Κοινοβουλίου, πρέπει να αντικρίζεται και από ρητές πράξεις καταδίκης. Και νομίζουμε ότι τουλάχιστον το δημοκρατικό τόξο της ελληνικής πολιτικής ζωής, της ελληνικής Βουλής, δεν έχει καμμία αντίρρηση να υλοποιεί ανάλογες δράσεις και ενέργειες.</seg>
                    <seg xml:id="ParlaMint-GR_2019-01-29-S1-commons.seg105">Θα περάσω στο δεύτερο θέμα, βεβαίως, το οποίο αυτή τη στιγμή είναι επίκαιρο, δηλαδή, στο νομοσχέδιο αυτό καθ' αυτό. Φέρει έναν τίτλο «Ενδυνάμωση Ανωτάτου Συμβουλίου Επιλογής Προσωπικού (ΑΣΕΠ), ενίσχυση και αναβάθμιση Δημόσιας Διοίκησης και άλλες διατάξεις».</seg>
                    <seg xml:id="ParlaMint-GR_2019-01-29-S1-commons.seg106">Ας δούμε, λοιπόν, ποιος είναι ο σκοπός γενικά ενός νομοσχεδίου - πριν μιλήσουμε ειδικότερα - που αναφέρεται στη δημόσια διοίκηση. Πρέπει να πω τούτο, ότι πάντοτε η αναβάθμιση της δημόσιας διοίκησης είναι ζητούμενο τελικά στην πατρίδα μας. Είναι ένα ζητούμενο καθημερινό. Γιατί οι νομοθεσίες και η σημερινή πρόταση επιχειρούν την αντιμετώπιση ή τη δημιουργία κάποιων προβλημάτων που θα προκύψουν. Το ζητούμενο, όμως, αυτό το οποίο είναι η συνύπαρξη αποτελεσματικών υπηρεσιών για τον πολίτη, η ύπαρξη αποδοτικότητας από τη δημόσια διοίκηση - διότι δεν πρέπει να ξεχνάμε ότι η δημόσια διοίκηση πρέπει να συνεισφέρει στο ΑΕΠ και να μην είναι μόνο κάλυψη θέσεων και να μην είναι μόνο λειτουργία - αντιμετωπίζεται με αυτό το νομοσχέδιο;</seg>
                    <seg xml:id="ParlaMint-GR_2019-01-29-S1-commons.seg107">Έχουμε την άποψη πως όχι. Και συγκεκριμένα θα πω το εξής: Μπορεί να υπάρχουν μέσα στο νομοσχέδιο ψήγματα καλών προθέσεων, αλλά στο ίδιο νομοσχέδιο υπάρχουν και διατάξεις, οι οποίες δεν μπορούν να μας βρουν σύμφωνους. Και για να μην αφήνω να ξετυλίγεται το κουβάρι, θα πω ότι είμεθα υποχρεωμένοι επί της αρχής να πούμε «όχι» στο νομοσχέδιο αυτό, για τον λόγο ότι μπορεί να υποστηρίζει στο δεύτερο μέρος το ΑΣΕΠ, έναν θεσμό, μία ανεξάρτητη αρχή άξια προστασίας και σεβασμού, αλλά δεν λύνει προβλήματά του.</seg>
                    <seg xml:id="ParlaMint-GR_2019-01-29-S1-commons.seg108">Ο πρόεδρος του ΑΣΕΠ ήρθε στην επιτροπή και υποστήριξε κάποιες διατάξεις του προτεινόμενου νομοσχεδίου. Αυτό, όμως, δεν σημαίνει ότι αναβαθμίζεται το ΑΣΕΠ και θα λειτουργήσει αποτελεσματικά κατά το σκοπό του.</seg>
                    <seg xml:id="ParlaMint-GR_2019-01-29-S1-commons.seg109">Εμείς το συνδυάζουμε και με ένα δεύτερο ζήτημα, το οποίο μας προβληματίζει. Ο προγραμματισμός προσλήψεων μόνιμου και εποχικού προσωπικού αφορά το πρώτο μέρος του νομοσχεδίου. Υπάρχει ανάγκη προγραμματισμού; Σαφώς υπάρχει. Υπάρχει ανάγκη εξορθολογισμού των προσλήψεων; Σαφώς υπάρχει.</seg>
                    <seg xml:id="ParlaMint-GR_2019-01-29-S1-commons.seg110">Τίθεται, όμως, ένα ερώτημα: Αυτός ο στρατηγικός αυτοσχεδιασμός, ο οποίος προβλέπεται στο νομοσχέδιο, μπορεί να λειτουργήσει; Έχει ήδη ολοκληρωθεί κάθε διαδικασία οργανογραμμάτων; Έχουν ολοκληρωθεί τα ψηφιακά περιγράμματα στο σύνολο της δημόσιας διοίκησης, ούτως ώστε να έχουμε εικόνα των αναγκών που απαιτούνται κάθε φορά;</seg>
                    <seg xml:id="ParlaMint-GR_2019-01-29-S1-commons.seg111">Πρέπει να πω κάτι. Παρακολουθώντας τον εισηγητή της Πλειοψηφίας και τον εισηγητή της Αξιωματικής Αντιπολίτευσης έβγαλα ένα συμπέρασμα. Το συμπέρασμα είναι ποιος θα κάνει τις προσλήψεις τελικά. Δεν είναι το συμπέρασμα ποιες είναι οι ανάγκες. Είναι το πότε θα γίνουν και από ποια κυβέρνηση.</seg>
                    <seg xml:id="ParlaMint-GR_2019-01-29-S1-commons.seg112">Νομίζουμε, λοιπόν, ότι με τέτοιες σκέψεις και τέτοια λογική όσο και καλές να είναι προθέσεις, το κομμάτι αυτό του νομοσχεδίου δεν μπορεί να ψηφιστεί για τον λόγο που είπα ήδη. Πρώτον, θεωρούμε ότι δεν έχουν ολοκληρωθεί τα οργανογράμματα πλήρως. Αλλά να θυμίσω και κάτι που είπα στους αγαπητούς συναδέλφους και στην επιτροπή. Το τελευταίο διάστημα, από το 2017, έχουν δημοσιευθεί προεδρικά διατάγματα οργανισμών Υπουργείων, που αναφέρονται και στις αρμοδιότητες και στον αριθμό των αναγκών σε προσωπικό. Και ξαφνικά, σε κάθε νομοσχέδιο το οποίο φέρνει ένα επισπεύδον Υπουργείο, έρχονται τροποποιήσεις με νόμο, των οργανισμών και αλλάζει ο αριθμός των θέσεων, διότι έτσι έκρινε ο Υπουργός ο οποίος προΐσταται του Υπουργείου τη συγκεκριμένη χρονική περίοδο.</seg>
                    <seg xml:id="ParlaMint-GR_2019-01-29-S1-commons.seg113">Όχι, για να μπορέσουμε να μιλήσουμε για προγραμματισμό προσλήψεων και δη σε βάθος χρόνου, πρέπει να τελειώσουν όλα αυτά. Και πώς να τελειώσουν;</seg>
                    <seg xml:id="ParlaMint-GR_2019-01-29-S1-commons.seg114">Αν θέλετε, κάνω και μια πρόχειρη σκέψη αυτήν τη στιγμή εξ αφορμής της ομιλίας μου. Θα πρέπει να υπάρχει ο σχεδιασμός των οργανογραμμάτων και να γίνεται σε ευρύτερο επίπεδο, όχι μόνο από επιτροπές που λειτουργούν στα πλαίσια ενός Υπουργείου. Θα πρέπει να γίνεται ευρύτερα. Δεν θα μιλήσω για ανεξάρτητη αρχή. Δεν είναι ώριμη η σκέψη μου αυτήν τη στιγμή προς την κατεύθυνση ούτε θέλω να παρασύρω σε επιχειρήματα τα οποία ενδεχόμενα στο μέλλον δεν μπορώ να υποστηρίξω σθεναρά. Αλλά η σκέψη μου με οδηγεί σε έναν άλλο σχεδιασμό των οργανισμών των Υπουργείων, ούτως ώστε να φτάσουμε στο σημείο να μιλάμε για σχεδιασμό μεσομακροπρόθεσμων προσλήψεων.</seg>
                    <seg xml:id="ParlaMint-GR_2019-01-29-S1-commons.seg115">Βεβαίως, για το ΑΣΕΠ δεν θέλω να πω πολλά. Είναι ένας θεσμός ο οποίος ξεκίνησε το 1992. Γνωρίζετε ότι ο αείμνηστος Πεπονής επέμενε για να το κατοχυρώσει. Κατοχυρώθηκε, λειτούργησε με βήματα μπροστά, με βήματα πίσω. Κανείς δεν θα πει τίποτα κακό. Επομένως, όποιες διατάξεις υπό τον τίτλο, ακόμα και τον ψευδεπίγραφο, αν θέλετε, μιλούν για ενδυνάμωση του ΑΣΕΠ, ενδυνάμωση της ανεξαρτησίας του ΑΣΕΠ - όχι μόνο για να έχει τον τίτλο της ανεξάρτητης αρχής, αλλά να είναι και πραγματικά ανεξάρτητο και αποκομμένο από τη δημόσια διοίκηση - τις υποστηρίζουμε.</seg>
                    <seg xml:id="ParlaMint-GR_2019-01-29-S1-commons.seg116">Αλλά μέσα στις διατάξεις είδαμε και κάτι το οποίο μας ξενίζει και ενδεχόμενα μπορεί να δημιουργήσει στο μέλλον ορέξεις. Να θυμίσω, αν θέλετε, αγαπητοί συνάδελφοι, στους εξ ημών νομικούς το επίδομα των 175 ευρώ;</seg>
                </u>
                <u xml:id="ParlaMint-GR_2019-01-29-S1-commons.u12" ana="#regular" who="#ΓΚΙΟΛΑΣ_ΔΗΜΗΤΡΙΟΥ_ΙΩΑΝΝΗΣ">
                    <seg xml:id="ParlaMint-GR_2019-01-29-S1-commons.seg117">Εκατόν εβδομήντα έξι.</seg>
                </u>
                <u xml:id="ParlaMint-GR_2019-01-29-S1-commons.u13" ana="#regular" who="#ΚΑΡΡΑΣ_ΒΑΣΙΛΕΙΟΥ_ΓΕΩΡΓΙΟΣ-ΔΗΜΗΤΡΙΟΣ">
                    <seg xml:id="ParlaMint-GR_2019-01-29-S1-commons.seg118">Εκατόν εβδομήντα έξι; Δεν ήμουν σίγουρος για το ποσόν. Διορθώστε με.</seg>
                    <seg xml:id="ParlaMint-GR_2019-01-29-S1-commons.seg119">Σε πόση ταλαιπωρία έβαλε τη δημόσια διοίκηση, την οικονομία και τα δικαστήρια;</seg>
                    <seg xml:id="ParlaMint-GR_2019-01-29-S1-commons.seg120">Βλέπουμε, λοιπόν, μέσα εδώ στις διατάξεις του άρθρου 12 «υπερωριακή απασχόληση υπαλλήλων ΑΣΕΠ και προσωπικού γραμματειακής και διοικητικής και τεχνικής υποστήριξης». Μπορεί να φαίνονται καλά, να δουλέψουν οι άνθρωποι.</seg>
                    <seg xml:id="ParlaMint-GR_2019-01-29-S1-commons.seg121">Το θέμα είναι: Αν μιλάμε για υπερωρίες στη δημόσια διοίκηση, για να μην παραβιάζουμε και την αρχή της ισότητας - γι' αυτό αναφέρθηκα στο επίδομα των 176- δεν θα πρέπει να βάλουμε, κυρία Υπουργέ, ένα όριο υπερωριών;</seg>
                    <seg xml:id="ParlaMint-GR_2019-01-29-S1-commons.seg122">Διότι έτσι μπορεί να ανοίξουμε ασκούς Αιόλου για το μέλλον, αλλά και εν πάση περιπτώσει, να ανοίξουμε και ορέξεις πιέσεων προς τους Υπουργούς από πλευράς των εκπροσώπων των εργαζομένων. Και αν γίνει σήμερα στο ΑΣΕΠ, αύριο γιατί να μην γίνει σε μια άλλη αρχή και μεθαύριο να μην γίνει σε ένα Υπουργείο και εμμέσως, λοιπόν, οδηγούμεθα σε δύο ταχυτήτων αμοιβές. Διότι όπου γίνεται άνευ περιορισμού υπερωρία οδηγεί σε αμοιβές δύο ταχυτήτων που δεν μπορούν να ελεγχθούν.</seg>
                    <seg xml:id="ParlaMint-GR_2019-01-29-S1-commons.seg123">Επομένως, «ναι» στις διατάξεις περί ΑΣΕΠ με τη φιλοσοφία την οποία είπαμε, ως ανεξάρτητη αρχή για ενίσχυση, αλλά δεν πειθόμεθα ότι τις λύνει το νομοσχέδιο, αλλά εν πάση περιπτώσει, δεν μπορούμε να αγνοήσουμε μια προσπάθεια. Προσοχή, όμως, στο θέμα των υπερωριών όπως τίθεται αυτήν τη στιγμή, μην ανοίξει - και εκεί θα επιφυλαχθούμε, κυρία Υπουργέ - ασκός Αιόλου.</seg>
                    <seg xml:id="ParlaMint-GR_2019-01-29-S1-commons.seg124">Βεβαίως, από εκεί και πέρα, έχω μιλήσει και στην επιτροπή και έχω πει πολλά και έχω αναφερθεί στο ότι δεν μπορούμε να υποστηρίξουμε διατάξεις για ειδικές γραμματείες υποστήριξης δράσεων διοικητικής ανασυγκρότησης, όλα αυτά, παρατηρητήρια, ανεξάρτητα αν λειτουργούν και ήδη αναμορφώνονται ή όχι, διότι θεωρούμε ότι διογκώνουν τη δημόσια διοίκηση.</seg>
                    <seg xml:id="ParlaMint-GR_2019-01-29-S1-commons.seg125">Τελικά τη διογκώνουν διότι επικαλύπτονται το ένα με το άλλο, γιατί και τα Υπουργεία πρέπει να θυμίσω τελικά ότι δεν έχουν καταφέρει ακόμα να είναι επιτελικά. Είναι τόσες πολλές οι εκτελεστικές αρμοδιότητες, οι αποφασιστικές των Υπουργείων για τις οποίες εδώ ανοίγει μια μεγάλη κουβέντα την οποία το Κίνημα Αλλαγής έχει κάνει ήδη με το θέμα «Ποια είναι τα όρια της κεντρικής κυβέρνησης, της κεντρικής διοίκησης και ποια είναι η εφαρμογή της συνταγματικής αρχής της αποκέντρωσης».</seg>
                    <seg xml:id="ParlaMint-GR_2019-01-29-S1-commons.seg126">Αυτό έχει πολύ δρόμο ακόμα και δεν έχουμε φτάσει σε επιθυμητό επίπεδο αποκέντρωσης, όχι βεβαίως με τον νόμο περί του εκλογικού συστήματος στην αυτοδιοίκηση, ο οποίος συζητιέται πάρα πολύ και βλέπουμε ότι δημιουργεί πλέον μια άλλη εικόνα, αλλά δεν έχουμε φτάσει ακόμα ούτε σε επιθυμητό αλλά ούτε σε ελάχιστο όριο διακρίσεως αρμοδιοτήτων κεντρικής διοίκησης, Υπουργείων, επιτελικών μόνο με λίγο προσωπικό και αρμοδιοτήτων τοπικής αυτοδιοίκησης. Έχουμε μείνει πίσω.</seg>
                    <seg xml:id="ParlaMint-GR_2019-01-29-S1-commons.seg127">Επομένως, εκεί υπάρχουν οι επιφυλάξεις μας, υπάρχει το «όχι» μας. Βεβαίως, ό,τι αφορά τομεακές γραμματείες κ.λπ. το έχουμε σχολιάσει, το έχουμε πει και είναι κάτι το οποίο θεωρούμε ότι δεν είναι χρήσιμο. Εγώ προσωπικά έχω πει ότι σε κάθε υπουργείο να έχουμε έναν γενικό γραμματέα. Καλώς να έχουμε. Βεβαίως, είναι μεγάλος ο αριθμός των υπουργείων και έχουμε συνήθως ένα - δύο αναπληρωτές υπουργών για να καλύψουμε και κάποιες φιλοδοξίες, να τις ικανοποιήσουμε. Έχουμε και υφυπουργούς, έχουμε και γενικούς γραμματείς, έχουμε και ειδικούς, έχουμε και τομεακούς. Πείτε μου, ποιος θα βγάλει συμπέρασμα επί των αρμοδιοτήτων; Ποιος θα αποδώσει έργο από όλους αυτούς, οι οποίοι - επιτρέψτε μου μια προσωπική εμπειρία που έχω από τη δημόσια διοίκηση - ανταγωνίζονται και μεταξύ τους τελικά όλοι εντός του ίδιου κύκλου αρμοδιοτήτων;</seg>
                    <seg xml:id="ParlaMint-GR_2019-01-29-S1-commons.seg128">Επομένως, περί τομεακών γραμματέων κ.λπ. λέμε «όχι». Αμφισβητούμε δε την ορθότητα των διατάξεων για τον τρόπο επιλογής των προϊσταμένων. Συμφωνούμε με κάθε τι που αφορά ανακουφιστικό μέτρο των υπαλλήλων και των οικογενειών τους, όπως για τις τρίτεκνες οικογένειες, όπως για την αύξηση των ημερών γονικών αδειών. Σε αυτά δεν μπορεί να υπάρξει αμφιβολία, διότι έτσι ανταποδίδει και η πολιτεία, αν θέλετε, την προσφορά αυτών των ανθρώπων αυτών και δεν μπορεί να την ανταποδίδει θεωρητικά μόνο, πρέπει να αποδεικνύει την ανταπόδοση με πράξεις, αλλά και να τους ενισχύει, ούτως ώστε να μπορούν να δημιουργούν και οικογένειες, διότι με τις σημερινές συνθήκες βλέπουμε νέους, βλέπουμε πολλούς να αποφεύγουν να δημιουργήσουν στα πλαίσια μιας οικονομικής κρίσης οικογένεια, γιατί αισθάνονται μια αβεβαιότητα περί του μέλλοντος.</seg>
                    <seg xml:id="ParlaMint-GR_2019-01-29-S1-commons.seg129">Για το Εθνικό Τυπογραφείο, βεβαίως, δεν έχω να πω πολλά. Έχω πει την άποψή μου, ότι το Εθνικό Τυπογραφείο στην ψηφιακή εποχή μπορεί να μην χρειάζεται καν την έντυπη μορφή. Το δέχομαι μόνο για την ασφάλεια δικαίου, να μην χακάρεται η ηλεκτρονική έκδοση.</seg>
                </u>
                <u xml:id="ParlaMint-GR_2019-01-29-S1-commons.u14" ana="#regular" who="#ΛΑΠΠΑΣ_ΕΥΑΓΓΕΛΟΥ_ΣΠΥΡΙΔΩΝΑΣ">
                    <seg xml:id="ParlaMint-GR_2019-01-29-S1-commons.seg130">Λέγεται «κωδικοποίηση».</seg>
                </u>
                <u xml:id="ParlaMint-GR_2019-01-29-S1-commons.u15" ana="#regular" who="#ΚΑΡΡΑΣ_ΒΑΣΙΛΕΙΟΥ_ΓΕΩΡΓΙΟΣ-ΔΗΜΗΤΡΙΟΣ">
                    <seg xml:id="ParlaMint-GR_2019-01-29-S1-commons.seg131">Ναι, να μη χακάρεται, να υπάρχει και το χαρτί, να μπορεί να αποδεικνύει τι ισχύει τι δεν ισχύει.</seg>
                    <seg xml:id="ParlaMint-GR_2019-01-29-S1-commons.seg132">Επομένως, εκεί δεν υπάρχουν σοβαρές αντιρρήσεις. Βεβαίως, έχω πει ότι δεν μπορούμε να δούμε διατάξεις που αναφέρονται σε διοικητική επάρκεια και ειδικά προγράμματα όταν μοριοδοτεί. Θέλουμε την αναβάθμιση της δημόσιας διοίκησης, κανείς δεν μπορεί να πει ότι δεν είναι επιθυμητό, αλλά η αναβάθμιση της δημόσιας διοίκησης να μην δίνει μόρια έναντι των άλλων για τον λόγο ότι ξεφεύγει του σκοπού της. Να επιμορφώνονται, να έχουμε προγράμματα, να αναπτύσσονται, αλλά να μην υπάρχει το κίνητρο των μορίων, διότι καταντά στο τέλος να ακυρώνει το μέτρο.</seg>
                    <seg xml:id="ParlaMint-GR_2019-01-29-S1-commons.seg133">Όταν δίνουμε μόρια, θα τα δώσουμε σε όλους; Εκεί θα καταλήξουμε ή όλοι θα επιδιώξουν την αναβάθμιση. Όμως, ξέρετε τότε τι θα γίνει; Το επίπεδο της αναβάθμισης θα πέφτει. Αφήστε έξω τα μόρια.</seg>
                    <seg xml:id="ParlaMint-GR_2019-01-29-S1-commons.seg134">Είδαμε και μια σειρά - γιατί βλέπω ότι ο χρόνος τελειώνει - τροπολογιών και σε εκείνες, οι οποίες βεβαίως δίνουν παράταση στους δασικούς χάρτες. Θα πούμε «ναι».</seg>
                    <seg xml:id="ParlaMint-GR_2019-01-29-S1-commons.seg135">Για τους υδρονομείς έγινε πολλή κουβέντα και τελικά ποιοι είναι οι υδρονομείς δεν έχω αντιληφθεί ακόμα και ποια είναι η έκταση των αρμοδιοτήτων τους. Θα πούμε «ναι», γιατί οι άνθρωποι αυτοί πρέπει να τακτοποιηθούν. Αλλά σημειώνουμε την επιφύλαξή μας που αναφέρει η Επιστημονική Υπηρεσία της Βουλής ότι μπορεί να υπάρχει αμφισβήτηση από πλευράς εφαρμογής ή όχι των συνταγματικών διατάξεων περί ΑΣΕΠ.</seg>
                    <seg xml:id="ParlaMint-GR_2019-01-29-S1-commons.seg136">Εγώ θα ευχηθώ - επειδή λέτε, κύριε συνάδελφε, ότι μας παρακολουθούν - να λειτουργήσει η διάταξη για να μπορέσουν να αποκατασταθούν μετά από τόσα χρόνια. Δεν υπάρχει αμφιβολία. Αλλά ας αναζητήσετε, η κυβερνώσα πλειοψηφία, μια πιο ασφαλή λύση για τους ανθρώπους αυτούς, γιατί ήδη το ψήγμα που έθεσε η Επιστημονική Υπηρεσία κυκλοφορεί και ακούγεται.</seg>
                    <seg xml:id="ParlaMint-GR_2019-01-29-S1-commons.seg137">Θέλω να κλείσω με το εξής, ότι η δημόσια διοίκηση παραμένει ζητούμενο, όπως είναι η αναβάθμιση, η ανάπτυξή της, αλλά και η επιτάχυνση της λειτουργίας της δημόσιας διοίκησης. Το νομοσχέδιο αυτό, παρ' ότι συζητήσαμε και για τις προκηρύξεις του ΑΣΕΠ και για όλα αυτά, δεν μας έπεισε ότι θα επιταχύνει τη διοικητική λειτουργία.</seg>
                    <seg xml:id="ParlaMint-GR_2019-01-29-S1-commons.seg138">Κι εκείνο που είναι προσφιλές σε εμένα, για να κλείσω και την τοποθέτησή μου στην Ολομέλεια, δύο είναι τα ζητούμενα: Η επιτάχυνση της λειτουργίας της δημόσιας διοίκησης που συμπαρασύρει η αδυναμία της και η ανάγκη επιτάχυνσης της δικαιοσύνης. Δεν τα έχουμε λύσει αυτά τα ζητήματα. παραμένουν.</seg>
                    <seg xml:id="ParlaMint-GR_2019-01-29-S1-commons.seg139">Τελειώνοντας, θα θυμίσω στην κυρία Υπουργό, όπως είχα πει και στην επιτροπή, ότι δεν έχουμε δει τα τελευταία χρόνια και μελέτες για την ανάγκη των θεμάτων που πρέπει να αντιμετωπίζονται με νέες νομοθετικές πρωτοβουλίες. Έχουμε μια μικρή καταγραφή των υπαλλήλων. Δεν έχουμε δει όμως - επαναλαμβάνω αυτό που είπα - πώς γίνονται τα οργανογράμματα, πώς γίνονται οι οργανισμοί και με παρεμβάσεις υπουργών. Δεν έχουμε δει ακόμα για να εξασφαλίσουμε στην ελληνική πραγματικότητα τις πραγματικές ανάγκες που πρέπει να καλύψει η δημόσια διοίκηση βάσει αριθμού προσόντων.</seg>
                    <seg xml:id="ParlaMint-GR_2019-01-29-S1-commons.seg140">Ας ευχηθούμε να γίνει κάποια μέρα αυτό, να εξασφαλιστεί η λειτουργία, γιατί επιμένω και είμαι κουραστικός, αλλά η δημόσια διοίκηση δεν είναι αυτοσκοπός, εξυπηρετεί τους πολίτες και συνεισφέρει στο εθνικό εισόδημα. Νομίζω ότι ήταν αρκετά αυτά που είπα σε σχέση με τα θέματα σήμερα που ετέθησαν.</seg>
                    <seg xml:id="ParlaMint-GR_2019-01-29-S1-commons.seg141">Ευχαριστώ, κύριε Πρόεδρε.</seg>
                </u>
                <u xml:id="ParlaMint-GR_2019-01-29-S1-commons.u16" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-29-S1-commons.seg142">Ευχαριστώ.</seg>
                    <seg xml:id="ParlaMint-GR_2019-01-29-S1-commons.seg143">Ο συνάδελφος κ. Παναγιώτης Ηλιόπουλος έχει τον λόγο από τη Χρυσή Αυγή.</seg>
                </u>
                <u xml:id="ParlaMint-GR_2019-01-29-S1-commons.u17" ana="#regular" who="#ΗΛΙΟΠΟΥΛΟΣ_ΚΩΝΣΤΑΝΤΙΝΟΥ_ΠΑΝΑΓΙΩΤΗΣ">
                    <seg xml:id="ParlaMint-GR_2019-01-29-S1-commons.seg144">Ευχαριστώ, κύριε πρόεδρε.</seg>
                    <seg xml:id="ParlaMint-GR_2019-01-29-S1-commons.seg145">Τιμά η Βουλή διάφορες επετείους και καλά κάνει. Εμείς καταδικάζουμε τη βία βέβαια από όπου κι αν προέρχεται, αλλά μεθαύριο είναι μια επέτειος της κατάρριψης ενός ελληνικού ελικοπτέρου από Τούρκους. Οι ψυχές του Γιαλοψού, του Καραθανάση, του Βλαχάκου δεν έχουν δικαιωθεί ακόμα είκοσι τρία χρόνια μετά, γιατί εσείς μιλάτε για φθορές, για βλάβες κ.λπ., ενώ αυτοί που τα εξέτασαν μιλούν για καθαρή κατάρριψη. Και βέβαια στην ελληνική Βουλή δεν έχουμε κρατήσει ποτέ ούτε ενός λεπτού σιγή και βέβαια σε καμμία περίπτωση δεν θα το ζητούσα τώρα, είκοσι τρία χρόνια μετά και ειδικά από εσάς.</seg>
                    <seg xml:id="ParlaMint-GR_2019-01-29-S1-commons.seg146">Εμείς κάθε χρόνο ακόμα κι εκείνη την ημέρα, την 31η Ιανουαρίου του 1996, μια χούφτα εθνικιστές, με μπροστάρη τον Αρχηγό μας, τον Νίκο Μιχαλολιάκο, βρεθήκαμε εκεί. Και μάλιστα το Σάββατο θα ξαναβρεθούμε πάλι στον δρόμο, αλλά όχι στο γνωστό σημείο, γιατί στο γνωστό σημείο κάθε χρόνο, τα τελευταία χρόνια, βάζετε τα πουλημένα τομάρια, τα δικά σας παιδιά, για να κάνουν δήθεν αντισυγκέντρωση. Αντισυγκέντρωση σε τι; Σε μια εθνική επέτειο που θα έπρεπε κανονικά να είναι και θα είναι επί κυβερνήσεως Χρυσής Αυγής.</seg>
                    <seg xml:id="ParlaMint-GR_2019-01-29-S1-commons.seg147">Πάμε σε ένα άλλο θέμα, σε μια κόντρα του Καμμένου με τον Κοτζιά. Ας καταλάβει ο Τσίπρας ότι είναι Πρωθυπουργός των Ελλήνων και θα πρέπει να δίνει εξηγήσεις γι' αυτά που λέγονται. Ο Κοτζιάς και ο Καμμένος δεν είναι δύο τυχαίοι. Ο ένας ήταν Υπουργός Εξωτερικών και ο άλλος Υπουργός Εθνικής Άμυνας. Και μπορεί εσείς να μην ενδιαφέρεστε και να μην πονάτε ούτε το ένα ούτε το άλλο, αλλά για εμάς αυτά τα δύο είναι οι βασικοί πυλώνες χάραξης μιας στρατηγικής ενός κράτους: η άμυνα και η εξωτερική πολιτική.</seg>
                    <seg xml:id="ParlaMint-GR_2019-01-29-S1-commons.seg148">Και έχουμε τους δύο κορυφαίους - εντός χιλιάδων εισαγωγικών, κορυφαίος επειδή ήταν επικεφαλής - Υπουργούς να αλληλοκατηγορούνται με πάρα πολύ βαριές κατηγορίες. Ο ένας έλεγε στον άλλον ότι είναι εθνικός ψεύτης. Ο άλλος τον κατηγορούσε για κλέφτη. Ο άλλος να λέει ότι έχει κάνει γιάφκα τον Στρατό ο ΣΥΡΙΖΑ. Η συγκεκριμένη κατηγορία παίζει να είναι κοντά στην πραγματικότητα. Πρέπει, όμως, με όλα αυτά να ασχοληθεί ο Πρωθυπουργός. Ξαναλέω, αυτά δεν τα λένε δύο πολίτες σε ένα καφενείο. Τα λένε Υπουργοί. Και ο Τσίπρας κάνει ότι δεν ακούει. Δεν παίρνει θέση για τους δύο Υπουργούς του.</seg>
                    <seg xml:id="ParlaMint-GR_2019-01-29-S1-commons.seg149">Ακούσαμε εδώ και άλλα πράγματα. Κατά τύχη, είμαι τέταρτος εισηγητής. Προηγήθηκαν με τη σειρά: ΣΥΡΙΖΑ, Ξενογιαννακοπούλου, ΠΑΣΟΚ δηλαδή, μετά Νέα Δημοκρατία και ξανά πάλι ΣΥΡΙΖΑ, τα τρία κόμματα τα οποία έχουν με τη διακυβέρνησή τους καταστρέψει την πατρίδα και τον δημόσιο τομέα, για να έρθω και λίγο στο νομοσχέδιο.</seg>
                    <seg xml:id="ParlaMint-GR_2019-01-29-S1-commons.seg150">Ακούσαμε από τον εισηγητή του ΣΥΡΙΖΑ να λέει «μόνο εμείς μπορούμε να φτιάξουμε το δημόσιο». Και οι υπόλοιποι τρεις περίπου στο ίδιο ύφος κινήθηκαν. Ξαναλέω, οι τρεις που έχουν κυβερνήσει σαράντα τέσσερα χρόνια και έχουν φέρει την πατρίδα μας αυτή την κατάσταση πιστεύουν - και λένε και στον ελληνικό λαό - ότι θα φτιάξουν το ελληνικό δημόσιο.</seg>
                    <seg xml:id="ParlaMint-GR_2019-01-29-S1-commons.seg151">Η Χρυσή Αυγή πιστεύει σε ένα δημόσιο το οποίο βέβαια θα είναι αξιοκρατικό, ευέλικτο. Οι θέσεις που χρειάζονται θα καλύπτονται. Δεν θα μπαίνουν κατά χιλιάδες σε ανύπαρκτες θέσεις, μόνο και μόνο για να εξυπηρετήσουμε το κομματικό μας ακροατήριο, δηλαδή αυτό που κάνει σήμερα ο ΣΥΡΙΖΑ και το έκαναν και τα προηγούμενα χρόνια με μεγάλη επιτυχία - ειρωνικά το λέω βέβαια - οι προκάτοχοί τους.</seg>
                    <seg xml:id="ParlaMint-GR_2019-01-29-S1-commons.seg152">Έχουμε ένα τύπου ΑΣΕΠ. Μακάρι, να μπορούσε να λειτουργήσει και το ΑΣΕΠ. Μιλάτε εδώ για στρατηγικό προγραμματισμό πολυετούς, ετήσιου και στρατηγού προγραμματισμού κ.λπ.. Όλα αυτά είναι πολύ καλά στα λόγια. Δεν σας εμπιστευόμαστε, όμως. Δεν σας εμπιστευόμαστε να προσλάβετε και τον τελευταίο θυρωρό, γιατί ξέρουμε ότι θα είναι κομματόσκυλό σας. Σαράντα τέσσερα χρόνια αυτό έχετε αποδείξει.</seg>
                    <seg xml:id="ParlaMint-GR_2019-01-29-S1-commons.seg153">Τα νοσοκομεία είναι άδεια. Τα σχολεία είναι άδεια. Τα δικαστήρια είναι άδεια. Όλος ο δημόσιος τομέας πλήττεται αυτή τη στιγμή από το μέτρο αυτό που δήθεν μας είχε επιβάλει η τρόικα, οι θεσμοί - πείτε το όπως θέλετε εσείς, έτσι κι αλλιώς, αλλάζετε τους τίτλους - με τις απολύσεις και τις προσλήψεις. Και αυτό, όμως, να μην υπήρχε και όσοι απολύονταν να προσλαμβάνονταν, πάλι δεν σας έχουμε εμπιστοσύνη ότι θα τους προσλαμβάνατε στις σωστές θέσεις.</seg>
                    <seg xml:id="ParlaMint-GR_2019-01-29-S1-commons.seg154">Δεν μπορούμε να εμπιστευτούμε μια κυβέρνηση, η οποία προσλαμβάνει δεκάδες χιλιάδες άτομα στα hot - spots, φτιάχνει επιτροπές, μη κυβερνητικές οργανώσεις, όλα αυτά τα πράγματα, τα οποία είναι εναντίον βέβαια του Έλληνα πολίτη σαφώς, αυτού που ξεχνάτε εσείς και τον ταΐζετε με 300 ευρώ, 400 ευρώ επίδομα, απλά και μόνο για να σας ξαναψηφίσει. Και κάποιοι από αυτούς μπορεί και να το ξανακάνουν.</seg>
                    <seg xml:id="ParlaMint-GR_2019-01-29-S1-commons.seg155">Αυτοί, λοιπόν, οι άνθρωποι περιμένουν να δουλέψουν. Οι χιλιάδες αυτοί των Ελλήνων περιμένουν να δουλέψουν. Δεν θέλουν να ζουν από επιδόματα. Να ανοίξετε τα εργοστάσια. Να ανοίξετε τις βιομηχανίες. Να πριμοδοτήσετε τον αγροτικό τομέα. Αυτά θέλουν οι Έλληνες, όχι να τους δίνετε επιδόματα και να προσλαμβάνετε «δικά σας παιδιά» σε θέσεις οι οποίες φτιάχνονται με μοναδικό και αποκλειστικό σκοπό να εξυπηρετήσουν το κομματικό σας ακροατήριο, όπως ξαναείπα πριν στα hot - spots.</seg>
                    <seg xml:id="ParlaMint-GR_2019-01-29-S1-commons.seg156">Οι Έλληνες θέλουν να βγουν στην παραγωγή και να δουλέψουν με έναν εθνικό στρατηγικό στόχο, επαναφορά δηλαδή της παραγωγής σε πρωτογενές, δευτερογενές επίπεδο και να μπορέσουν να ζήσουν τις οικογένειές τους αξιοπρεπώς.</seg>
                    <seg xml:id="ParlaMint-GR_2019-01-29-S1-commons.seg157">Όλα αυτά, λοιπόν, τις επιτροπές και τις παραεπιτροπές, εμείς δεν έχει καμμία χρησιμότητα να τα σχολιάσουμε. Ένα νομοσχέδιο φέρνετε μετά το ξεπούλημα της Μακεδονίας, το οποίο λέει «Ενδυνάμωση Ανώτατου Συμβουλίου Επιλογής Προσωπικού», του γνωστού ΑΣΕΠ λοιπόν.</seg>
                    <seg xml:id="ParlaMint-GR_2019-01-29-S1-commons.seg158">Τι σημαίνει ενδυνάμωση; Είναι τροπολογίες και άρθρα τα οποία δεν εξυπηρετούν απολύτως τίποτα και για αυτό και εγώ δεν θα μπω στην ουσία του συγκεκριμένου νομοσχεδίου.</seg>
                    <seg xml:id="ParlaMint-GR_2019-01-29-S1-commons.seg159">Θα πω, όμως, ότι πάγια θέση μας είναι ένα σωστό, ένα υγιές δ ημόσιο, που θα βοηθά, θα εξυπηρετεί τον Έλληνα πολίτη σε όλες του τις δραστηριότητες, στη δουλειά του, στην παιδεία του, στην υγεία του, στην προστασία του, βέβαια, μέσω του Υπουργείου Αμύνης, σε ό,τι τέλος πάντων έχει να κάνει με την επαφή του Έλληνα, επαναλαμβάνω, τον οποίο εμείς βάζουμε σε πρώτη και μοναδική προτεραιότητα, με το κράτος.</seg>
                    <seg xml:id="ParlaMint-GR_2019-01-29-S1-commons.seg160">Επειδή, όμως, ούτε πρόκειται να το πετύχετε ούτε έχετε τέτοιο σκοπό, για αυτό καταψηφίζουμε επί της αρχής το νομοσχέδιο.</seg>
                </u>
                <u xml:id="ParlaMint-GR_2019-01-29-S1-commons.u18" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-29-S1-commons.seg161">Ευχαριστώ, κύριε συνάδελφε.</seg>
                    <seg xml:id="ParlaMint-GR_2019-01-29-S1-commons.seg162">Ο συνάδελφος κ. Χρήστος Κατσώτης από το Κομμουνιστικό Κόμμα Ελλάδας έχει τον λόγο.</seg>
                </u>
                <u xml:id="ParlaMint-GR_2019-01-29-S1-commons.u19" ana="#regular" who="#ΚΑΤΣΩΤΗΣ_ΠΕΡΙΚΛΗ_ΧΡΗΣΤΟΣ">
                    <seg xml:id="ParlaMint-GR_2019-01-29-S1-commons.seg163">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg164">Το σχέδιο νόμου του Υπουργείου Διοικητικής Ανασυγκρότησης με τίτλο «Ενδυνάμωση του ΑΣΕΠ, ενίσχυση και αναβάθμιση της Δημόσιας Διοίκησης και άλλες διατάξεις» κατά την άποψή μας είναι ενταγμένο στην ίδια εθνική στρατηγική για τη διοικητική μεταρρύθμιση που υιοθέτησαν και οι προηγούμενες κυβερνήσεις με Υπουργό Διοικητικής Μεταρρύθμισης τον κ. Μητσοτάκη το 2014.</seg>
                    <seg xml:id="ParlaMint-GR_2019-01-29-S1-commons.seg165">Η Κυβέρνηση ΣΥΡΙΖΑ - ΑΝΕΛ άφησε άθικτο το επιχειρησιακό πρόγραμμα «Μεταρρύθμιση του Δημόσιου Τομέα 2014-2020» ως προς τους στόχους, τους άξονες και τις προτεραιότητες που έθετε.</seg>
                    <seg xml:id="ParlaMint-GR_2019-01-29-S1-commons.seg166">Με το σχέδιο νόμου προβλέπεται μια τεχνοκρατική διαδικασία αναδιάταξης αρμοδιοτήτων του Υπουργείου Διοικητικής Ανασυγκρότησης και του ΑΣΕΠ. Εντάσσεται στο πλαίσιο μιας μετεξέλιξης του μικρού επιτελικού κράτους που επιδιώκει σε αυτή τη φάση η Κυβέρνηση. Είναι μεταρρύθμιση που οδηγεί σε απόλυτο έλεγχο του προγραμματισμού των μόνιμων θέσεων εργασίας στο δημόσιο με βάση τους εκάστοτε δημοσιονομικούς περιορισμούς.</seg>
                    <seg xml:id="ParlaMint-GR_2019-01-29-S1-commons.seg167">Σε αυτήν την κατεύθυνση ενισχύεται ο ρόλος που καλείται να επιτελέσει το Υπουργείο Διοικητικής Ανασυγκρότησης, γίνεται ρόλος πιο επιτελικός, συντονιστικός, που θα σχεδιάζει, θα οργανώνει, θα υλοποιεί, θα κατευθύνει, θα ελέγχει και θα παρεμβαίνει σε όλες τις δομές της δημόσιας διοίκησης, ώστε η αντιλαϊκή πολιτική να υλοποιείται απαρέγκλιτα και μάλιστα ανεξάρτητα από το ποιας απόχρωσης πολιτικό προσωπικό, ποιας αστικής κυβέρνησης θα είναι οι διαχειριστές της.</seg>
                    <seg xml:id="ParlaMint-GR_2019-01-29-S1-commons.seg168">Το πρώτο ζήτημα είναι η θωράκιση της συνέχειας του κράτους, η συνέχεια της λειτουργίας του κρατικού μηχανισμού, ανεξαρτήτως αλλαγών στην Κυβέρνηση, στη βάση των σχεδιασμών της αστικής τάξης και των δικών της προτεραιοτήτων.</seg>
                    <seg xml:id="ParlaMint-GR_2019-01-29-S1-commons.seg169">Με τον στρατηγικό προγραμματισμό των προσλήψεων διατηρείτε την ελπίδα ότι θα προχωρήσετε σε στελέχωση υπηρεσιών, την ίδια ώρα που επί της ουσίας εξακολουθεί να ισχύει η απαγόρευση των προσλήψεων και μόνο ως εξαίρεση με απόφαση της πράξης υπουργικού συμβουλίου 33/2006 θα προχωρούν μέσα στο πλαίσιο του εκάστοτε μεσοπρόθεσμου πλαισίου δημοσιονομικής στρατηγικής - όπως, βέβαια, αναφέρεται και στο άρθρο 3- και των στρατηγικών προτεραιοτήτων κάθε φορέα, ανεξάρτητα αν είναι πολυετής ο προγραμματισμός των προσλήψεων ή των αιτήσεων.</seg>
                    <seg xml:id="ParlaMint-GR_2019-01-29-S1-commons.seg170">Με το σταγονόμετρο και μακριά από τις ανάγκες θα γίνουν οι προσλήψεις και για τα επόμενα χρόνια τόσο του τακτικού προσωπικού όσο και του εποχικού, για το οποίο μάλιστα οι φορείς, σύμφωνα με το άρθρο 4, πρέπει να εισηγούνται και τον τρόπο κάλυψης της προκαλούμενης δαπάνης.</seg>
                    <seg xml:id="ParlaMint-GR_2019-01-29-S1-commons.seg171">Επιδιώκετε με πολυετές πλάνο να θωρακίσετε την όποια κυβέρνηση από τα αιτήματα, τους αγώνες, την ανάγκη για άμεση στελέχωση υπηρεσιών που αφορούν υπηρεσίες προς τον λαό.</seg>
                    <seg xml:id="ParlaMint-GR_2019-01-29-S1-commons.seg172">Είναι γνωστά τα αιτήματα σωματείων του δημόσιου και του ιδιωτικού τομέα για μαζικές προσλήψεις στην παιδεία, στην υγεία, στην πρόνοια, που όμως δεν ικανοποιούνται. Άλλοτε επικαλείστε ρυθμίσεις του Συντάγματος, που θα μπορούσατε να τις αλλάξετε, να τις καταργήσετε, αλλά δεν το κάνετε - εξάλλου υπάρχει και η συνταγματική αναθεώρηση - άλλοτε τις δεσμεύσεις των μνημονίων, πρώτα το 1/5, τώρα το 1/1. Στη συνέχεια, θα επικαλείστε το πολυετές πλάνο.</seg>
                    <seg xml:id="ParlaMint-GR_2019-01-29-S1-commons.seg173">Συνδέετε τις προσλήψεις με τα δημοσιονομικά δεδομένα, δηλαδή με ό,τι περισσεύει από τις επιδοτήσεις στους επιχειρηματίες από τις νατοϊκές δαπάνες, από τις ανάγκες των επιχειρηματικών ομίλων.</seg>
                    <seg xml:id="ParlaMint-GR_2019-01-29-S1-commons.seg174">Το σχέδιο νόμου προβλέπει μια χρονοβόρο διαδικασία προσλήψεων, που μάλλον θα λειτουργήσει ως άλλοθι για καθυστέρηση διορισμών παρά ως διαφάνεια. Γίνεται προσπάθεια να αντιμετωπιστούν ζητήματα λειτουργίας του ΑΣΕΠ, όχι μόνο όγκου δουλειάς και δυσλειτουργιών, αλλά και αντιθέσεων που υπάρχουν εσωτερικά μεταξύ των Αντιπροέδρων.</seg>
                    <seg xml:id="ParlaMint-GR_2019-01-29-S1-commons.seg175">Εκτός των άλλων, θα αποσπά προσωπικό κατ' εξαίρεση των διατάξεων, όπως αναφέρεται, για το οποίο προβλέπει υπερωριακή εργασία, νυχτερινά και εξαιρέσιμα, καθ' υπέρβαση των καθορισμένων ορίων που θα βαρύνουν τον φορέα στον οποίο ανήκει οργανικά ο υπάλληλος. Με την ίδια λογική φροντίζουν και για τις αποδοχές του προέδρου, των αντιπροέδρων και μελών του ΑΣΕΠ σαν ανεξάρτητη αρχή.</seg>
                    <seg xml:id="ParlaMint-GR_2019-01-29-S1-commons.seg176">Είναι γνωστή εδώ η θέση μας, η θέση του ΚΚΕ, για τις λεγόμενες ανεξάρτητες αρχές. Η θέση μας είναι ότι είναι βαθιά εξαρτημένες, υλοποιούν αυτό το νομοθετικό πλαίσιο που διαμορφώνεται, για να ικανοποιήσει ανάγκες της ίδιας της αστικής τάξης, των επιχειρηματικών ομίλων αυτού του κράτους. Επιδιώκεται να ενισχυθεί ο επιτελικός ρόλος του Υπουργείου και οι επεξεργασίες του, γι' αυτό και συγκροτεί το γνωμοδοτικό συμβούλιο, ειδική γραμματεία υποστήριξης δράσεων, δημιουργώντας και θέση ειδικού τομεακού γραμματέα, ενισχύει τις υπηρεσίες της με νέα τμήματα. Ιδρύονται συνεργασίες με την εκάστοτε τεχνική υποστήριξη. Τώρα είναι οι Γάλλοι, δεν ξέρουμε αργότερα ποιοι θα είναι. Η κυρία Υπουργός υποστηρίζει ότι θα απαλλαγούμε από αυτές τις συνεργασίες, όμως προβλέπει συνεργασίες και με διεθνείς ιμπερεαλιστικούς οργανισμούς μέσα από το τμήμα διεθνούς και ευρωπαϊκής συνεργασίας.</seg>
                    <seg xml:id="ParlaMint-GR_2019-01-29-S1-commons.seg177">Η ειδική γραμματεία έχει ως έργο της την παρακολούθηση όλων των αντεργατικών αναδιαρθρώσεων που έχουν προκριθεί στη δημόσια διοίκηση και βέβαια τον συντονισμό των διαδικασιών αξιολόγησης. Συνολικά εκσυγχρονίζει το Υπουργείο για να μπορεί να προωθήσει πιο ολοκληρωμένα τη διοικητική μεταρρύθμιση στο αστικό κράτος στη σημερινή φάση προώθησης της καπιταλιστικής ανάπτυξης, με πιο επεξεργασμένο σχεδιασμό στο σύστημα διοίκησης.</seg>
                    <seg xml:id="ParlaMint-GR_2019-01-29-S1-commons.seg178">Είναι χαρακτηριστικό ότι από τις τριάντα οργανικές θέσεις της ειδικής γραμματείας οι είκοσι θα καλυφθούν από συμβούλους εμπειρογνώμονες, ενώ οι δύο τομείς της ειδικής γραμματείας θα στελεχώνονται αποκλειστικά και μόνο από συμβούλους εμπειρογνώμονες ιδρύοντας νέο κλάδο από τα στελέχη του μητρώου επιτελικών στελεχών που δημιούργησε ο νόμος της αξιολόγησης, ο «νόμος Βερναρδάκη».</seg>
                    <seg xml:id="ParlaMint-GR_2019-01-29-S1-commons.seg179">Με εργαλείο την ειδική γραμματεία και στο όνομα της υποστήριξης και αναβάθμισης της διοικητικής ικανότητας φορέων του δημοσίου θα παρεμβαίνει για να διορθώνει, να προσαρμόζει τα πράγματα με τη στρατηγική της σε όλο το δημόσιο, όχι μόνο με κατευθύνσεις και ρυθμίσεις, αλλά και με επιχειρησιακές δράσεις, βάζοντας στο παιχνίδι άμεσα και ιδιωτικούς φορείς και ευρωενωσιακούς φορείς μέσα από προγραμματικές συμφωνίες μαζί τους.</seg>
                    <seg xml:id="ParlaMint-GR_2019-01-29-S1-commons.seg180">Με το τυράκι της βαθμολογικής εξέλιξης και της μοριοδότησης των υπαλλήλων ΔΕ οργανώνει ειδικό πρόγραμμα επιμόρφωσης στο ΕΚΔΑ, αναδιατυπώνει ζητήματα που σχετίζονται με την εργασία επιλογής προϊσταμένων γενικών διευθύνσεων, αφήνοντας όμως άθικτες όχι τις βασικές αντεργατικές ρυθμίσεις, όπως τη μοριοδότηση αξιολόγησης, μοριοδότηση ανάθεσης σε θέση ευθύνης, συνέντευξη κ.λπ., αλλά χρησιμοποιεί το ασαφές και τις ατελείς διατυπώσεις και διαδικασίες του ν.4369/2016 για να επιλέξει όποιον θέλει και για όποια θέση θέλει. Αφήνει άθικτη την τιμωρητική απεργοσπαστική τροπολογία που ψήφισε η Κυβέρνηση για να αντιμετωπίσουν την αποχή των δημοσίων υπαλλήλων από την αντιδραστική αξιολόγηση του ν.4369/2016, του «νόμου Βερναρδάκη», όπως είπαμε και παραπάνω. Θέτει ζητήματα για τη λειτουργία των υπηρεσιακών συμβουλίων αφήνοντας άθικτες πλευρές που σχετίζονται με την συγκρότησή του με τη λειτουργία τους. Διευρύνει προθεσμίες για την αντιδραστική αξιολόγηση, προσπαθώντας να την υλοποιήσει με κάθε τρόπο και παρά την αποχή των δημοσίων υπαλλήλων που την έχουν απορρίψει στην πράξη.</seg>
                    <seg xml:id="ParlaMint-GR_2019-01-29-S1-commons.seg181">Το νομοσχέδιο έρχεται να ενισχύσει αυταπάτες, προσδοκίες απατηλές πλατιών λαϊκών στρωμάτων, ότι μπορεί να υπάρξει μια φιλολαϊκή διακυβέρνηση του ΣΥΡΙΖΑ, ότι μπορεί να έχουμε κράτους δικαίου, ότι μπορεί να υπάρξει μια δημόσια διοίκηση που θα είναι στην υπηρεσία του λαού και των αναγκών του.</seg>
                    <seg xml:id="ParlaMint-GR_2019-01-29-S1-commons.seg182">Στο σχέδιο νόμου γίνεται η επίκληση της Ευρωπαϊκής Ένωσης, των αποφάσεων της, των οδηγιών της, της ανάγκης προσαρμογής της δημόσιας διοίκησης. Απ' όλα αυτά αποκαλύπτεται ότι ενοποιούνται οι λειτουργίες, οικονομικές, στρατιωτικές, κατασταλτικές, σε αυτήν τη διαδικασία των διακρατικών ιμπεριαλιστικών οργανισμών. Η ουσία της εννοιοποίησης βρίσκεται ακριβώς στη στρατηγική και στα συμφέροντα της αστικής τάξης, σε συνθήκες όλο και πιο εντεινόμενης καπιταλιστικής διεθνοποίησης και έντασης βέβαια των αντιθέσεων.</seg>
                    <seg xml:id="ParlaMint-GR_2019-01-29-S1-commons.seg183">Είναι μία στρατηγική προσαρμογής της δημόσιας διοίκησης στις σημερινές ανάγκες για την αύξηση της ανταγωνιστικότητας των επιχειρηματικών ομίλων, της παραγωγικής ανασυγκρότησης, της καπιταλιστικής οικονομίας. Οι μεταρρυθμίσεις, οι εκσυγχρονισμοί και οι όποιες αλλαγές έρχονται ακριβώς για να βελτιώσουν την αποτελεσματικότητα προς όφελος των επιχειρηματικών ομίλων.</seg>
                    <seg xml:id="ParlaMint-GR_2019-01-29-S1-commons.seg184">Η ιστορική πείρα δείχνει ότι η αναδιοργάνωση διαφόρων λειτουργιών και πλευρών του κράτους γινόταν ή επιχειρείτο να γίνει στην πορεία διαμόρφωσης και εξέλιξης του. Το αστικό, όμως, κράτος παρέμενε ταξικό, καταπιεστικό, κατασταλτικό, όργανο χειραγώγησης και αναστολής της ανόδου του εργατικού κινήματος, όργανο έκφρασης των γενικών συνολικών συμφερόντων της αστικής τάξης.</seg>
                    <seg xml:id="ParlaMint-GR_2019-01-29-S1-commons.seg185">Η εναλλαγή πολιτικών δυνάμεων στη διακυβέρνηση, με οποιαδήποτε παραλλαγή εμφανίζονται δεν αλλοιώνει στο παραμικρό τον ταξικό χαρακτήρα του κράτους ως όργανο της δικτατορίας των μονοπωλίων, δεν επηρεάζει ούτε κατ' ελάχιστον την κυριαρχία της αστικής τάξης. Αυτό κρύβετε με τους χαρακτηρισμούς περί κομματικού κράτους, περί συριζαίικου κράτους τώρα, πασοκικού πριν, κράτος της Δεξιάς παλαιότερα.</seg>
                    <seg xml:id="ParlaMint-GR_2019-01-29-S1-commons.seg186">Τα νομοσχέδια που έχουν κατατεθεί μέχρι τώρα αυτό έκαναν. Προωθούσαν μεταρρυθμίσεις και μάλιστα και άλλες ρυθμίσεις, μέσα από πολλά νομοσχέδια που αφορούσαν μία τέτοια δημόσια διοίκηση. Κοινή στόχευση ήταν να δημιουργήσουν μία δημόσια διοίκηση - εργαλείο, αυτό που αναφέρεται κιόλας, της παραγωγικής ανασυγκρότησης της καπιταλιστικής οικονομίας, εργαλείο αποτελεσματικότερης στήριξης της κερδοφορίας των επιχειρηματικών ομίλων.</seg>
                    <seg xml:id="ParlaMint-GR_2019-01-29-S1-commons.seg187">Το μέγεθος του κράτους, μικρό ή μεγάλο, δεν επηρεάζει ακριβώς αυτόν τον ταξικό χαρακτήρα της δημόσιας διοίκησης. Για παράδειγμα, ο αριθμός του μόνιμου προσωπικού σε υγεία, παιδεία, κοινωνικές υπηρεσίες, αυτές που αφορούν και βασανίζουν πλατιά λαϊκά στρώματα πάντα υπολείπονταν από τις ανάγκες του λαϊκών οικογενειών και πριν που κατηγορούσατε για μεγάλο κράτος, για τη διεύρυνση του κράτους και πολύ περισσότερο στην κατάσταση που δημιουργήθηκε την περίοδο της κρίσης, που δημιούργησε η ενιαία πολιτική συρρίκνωσης τους που ακολουθείτε και εσείς ως Κυβέρνηση, αλλά και οι προηγούμενες, μια πολιτική βέβαια που εμπορευματοποιεί, που ενισχύει, που ανοίγει νέα πεδία κερδοφορίας του κεφαλαίου στην υγεία, στην παιδεία, στην κοινωνική πρόνοια.</seg>
                    <seg xml:id="ParlaMint-GR_2019-01-29-S1-commons.seg188">Ανεξάρτητα των κυβερνήσεων που διαχειρίζονται τις ανάγκες του κεφαλαίου η δημόσια διοίκηση, το κράτος, δεν αλλάζει το χαρακτήρα του. Αποτελεί και θα αποτελεί πάντα έως ότου ανατραπεί, όργανο αυτής της δικτατορίας του κεφαλαίου. Η δημόσια διοίκηση δεν είναι ταξική. Στον χαρακτήρα που προσδίδει το αστικό κράτος στη δημόσια διοίκηση, οι δημόσιοι υπάλληλοι, χωρίς βέβαια να τους ταυτίζουμε, αποτελούν μέρος αυτής της κρατικής οργάνωσης που υποτάσσει τα λαϊκά συμφέροντα στους χειρισμούς της αστικής τάξης. Επιδιώκεται δε να είναι πειθαρχημένοι, στοχοπροσηλωμένοι, αδιάλλακτοι στην εφαρμογή των αντιλαϊκών στόχων και αυτό επιβάλλεται με μία σειρά ρυθμίσεων, πειθαρχικών διαδικασιών, αξιολογήσεων και άλλα, που έχετε θεσπίσει μέχρι τώρα. Και εσείς δεν έχετε αλλάξει τίποτα από ό,τι είχαν θεσπίσει και οι προηγούμενοι.</seg>
                    <seg xml:id="ParlaMint-GR_2019-01-29-S1-commons.seg189">Για το ΚΚΕ, η ουσία του προβλήματος με τη δημόσια διοίκηση βρίσκεται στο γεγονός ότι υπηρετεί τις στρατηγικές στοχεύσεις της αστικής τάξης που βρίσκονται σε αντίθεση με τις αγωνίες της εργατικής τάξης, της πλειοψηφίας του ίδιου του λαού μας. Οι εργαζόμενοι στον δημόσιο και στον ιδιωτικό τομέα, τα λαϊκά στρώματα έχουν συμφέρον και ανάγκη από μία κρατική δημόσια διοίκηση που βασική αποστολή της θα είναι να υπηρετεί μία ανάπτυξη σε όφελος του λαού και κατ' επέκταση τα σύγχρονα λαϊκά δικαιώματα.</seg>
                    <seg xml:id="ParlaMint-GR_2019-01-29-S1-commons.seg190">Προϋπόθεση βέβαια γι' αυτό είναι οι ριζικές αλλαγές στην οικονομία και στην εξουσία, εξουσία της εργατικής τάξης, της μόνης προοδευτικής τάξης που θα πρέπει να αντικαταστήσει την αστική τάξη, η οποία ευθύνεται για όλα τα δεινά της πλειοψηφίας του λαού μας, για την ανεργία, τη φτώχεια, τους πολέμους, την προσφυγιά, τα εκατομμύρια νεκρούς.</seg>
                    <seg xml:id="ParlaMint-GR_2019-01-29-S1-commons.seg191">Το νέο κοινωνικό σύστημα με την κατάργηση της καπιταλιστικής ιδιοκτησίας, την κοινωνικοποίηση όλων των μέσων παραγωγής θα σχεδιάσει κεντρικά την παραγωγή, με στόχο την ικανοποίηση των αναγκών του λαού σε αντικατάσταση του σημερινού νόμου του κέρδους. Έτσι ο διοικητικός μηχανισμός δεν θα λειτουργεί με κριτήριο τα καπιταλιστικά συμφέροντα. Θα αφαιρεί το έδαφος διαπλοκής των εργαζομένων στην κρατική διοίκηση με τα διάφορα επιχειρηματικά συμφέροντα. Η κρατική διοίκηση στην εργατική εξουσία θα υπηρετεί την παραγωγή με στόχο τη διευρυμένη ικανοποίηση των κοινωνικών αναγκών.</seg>
                    <seg xml:id="ParlaMint-GR_2019-01-29-S1-commons.seg192">Για όλους αυτούς τους λόγους ψηφίζουμε «κατά» στο σχέδιο νόμου.</seg>
                    <seg xml:id="ParlaMint-GR_2019-01-29-S1-commons.seg193">Θα ψηφίσουμε, βέβαια, ορισμένα άρθρα του που αφορούν τους εργαζόμενους, όπως το άρθρο 34, για την άδεια των τριών μηνών με πλήρεις αποδοχές και για όσους υιοθετούν, για όσους γίνονται ανάδοχοι, την άδεια εξετάσεων σε εργαζόμενους στο άρθρο 35, το άρθρο 36 για τις άδειες επιμόρφωσης, εξετάσεων και στους εργαζόμενους ΙΔΑΧ, το άρθρο 37 για την κατάργηση του ορίου ηλικίας για τα μεταπτυχιακά, το άρθρο 45 για τη σύσταση των οργανικών θέσεων, το άρθρο 62 για τη μη απαίτηση ξένης γλώσσας για κωφούς με ποσοστό αναπηρίας 50%, το άρθρο 64 για την ιδιότητα των τρίτεκνων - αν και οι τρίτεκνοι έχουν άλλη γνώμη και απαιτούν να μη χάνουν την ιδιότητά τους εφ' όρου ζωής - το άρθρο 66, βέβαια, για τη διευθέτηση των υδρονομέων της ΕΥΔΑΠ. Ένα πρόβλημα που απασχολούσε χρόνια αυτούς τους εργαζόμενους έρχεται να αντιμετωπιστεί και πιστεύουμε ότι αντιμετωπίζεται με αυτήν την τροπολογία.</seg>
                    <seg xml:id="ParlaMint-GR_2019-01-29-S1-commons.seg194">Θα ψηφίσουμε, επίσης, την τροπολογία για τη διευκόλυνση των υπαλλήλων με οικογενειακές υποχρεώσεις. Είναι μια βελτίωση, αλλά δεν συνιστά και στήριξη της οικογένειας, κυρία Υπουργέ.</seg>
                    <seg xml:id="ParlaMint-GR_2019-01-29-S1-commons.seg195">Γι' αυτό στηρίζουμε τα αιτήματα των εργαζομένων που κατατέθηκαν και στις επιτροπές και θέλουμε να τα καταθέσουμε και σήμερα στα Πρακτικά. Είναι η επιστροφή των αποδοχών και των αντίστοιχων ασφαλιστικών εισφορών, που παρακρατήθηκαν από τους εργαζόμενους που τέθηκαν σε διαθεσιμότητα τότε από την Κυβέρνηση της Νέας Δημοκρατίας το 2013. Είναι η ισότιμη μισθολογική και βαθμολογική αντιμετώπιση όλων των νεοεισερχομένων υπαλλήλων των παλαιών ΑΣΕΠ, που προσλήφθηκαν με αντίστοιχη ρύθμιση του άρθρου 28 του ν.4440/2016, με την οποία αναγνωρίσατε τον χρόνο της αναμονής μόνο για τους εργαζόμενους του ΑΣΕΠ του 1997 έως τον διορισμό τους. Είναι η άρση των δυσμενών επιπτώσεων της διαθεσιμότητας και της υποχρεωτικής κινητικότητας και των μετατάξεων υπαλλήλων ΟΤΑ α΄ και β΄ βαθμού όλων των ειδικοτήτων.</seg>
                    <seg xml:id="ParlaMint-GR_2019-01-29-S1-commons.seg196">Επίσης, μιλάμε για την πλήρη μισθολογική και βαθμολογική αναγνώριση της προϋπηρεσίας των δημοσίων υπαλλήλων. Να αναγνωρίζεται η προϋπηρεσία και στα νομικά πρόσωπα ιδιωτικού δικαίου του δημοσίου που έχουν αλλάξει μορφή. Να αναγνωρίζεται πλήρως η εργασία με συμβάσεις έργου. Να αναγνωρίζεται η συνάφεια της προϋπηρεσίας ανεξάρτητα από την κατηγορία σημερινής ένταξης του υπαλλήλου, τη στιγμή που εκτελεί τις ίδιες αρμοδιότητες ή να μην απαιτείται για τη βαθμολογική αναγνώριση βεβαίωση εργοδότη στις περιπτώσεις που έχει κλείσει η επιχείρηση και η προϋπηρεσία του υπαλλήλου αποδεικνύεται από άλλα έγγραφα και δεδομένα. Να δοθεί το δικαίωμα στον τρίτεκνο γονέα να επιλέγει για τη χρήση της τρίμηνης άδειας, που προβλέπεται με το άρθρο 53 του ν.3528/2007, αν θα είναι συνεχής ή θα λαμβάνεται με μορφή μειωμένου ωραρίου. Αυτό γιατί δεν το κάνετε;</seg>
                    <seg xml:id="ParlaMint-GR_2019-01-29-S1-commons.seg197">Επίσης, να αυξηθεί η άδεια σχολικής παρακολούθησης για τους πολύτεκνους γονείς. Να χορηγείται η άδεια ασθένειας τέκνων, που προβλέφθηκε με το άρθρο 31 του ν.4440 και με υπεύθυνη δήλωση του γονέα, αφού όλοι γνωρίζουμε ότι πολύ συχνά τα μικρά παιδιά περνούν τα πρώτα εικοσιτετράωρα των ιώσεων χωρίς ιατρική παρακολούθηση. Να χορηγείται στις εργαζόμενες που ακολουθούν τη διαδικασία εξωσωματικής γονιμοποίησης ειδική άδεια είκοσι ημερών με την προσκόμιση στην υπηρεσία σχετικής ιατρικής βεβαίωσης.</seg>
                    <seg xml:id="ParlaMint-GR_2019-01-29-S1-commons.seg198">Είναι αιτήματα που έχουν κατατεθεί, κυρία Υπουργέ. Δεν έχετε πει τίποτα για αυτά.</seg>
                    <seg xml:id="ParlaMint-GR_2019-01-29-S1-commons.seg199">Τα καταθέτουμε και στα Πρακτικά για να τα δει και ο ιστορικός του μέλλοντος.</seg>
                </u>
                <u xml:id="ParlaMint-GR_2019-01-29-S1-commons.u20" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-29-S1-commons.seg200">Ευχαριστώ, κύριε συνάδελφε.</seg>
                    <seg xml:id="ParlaMint-GR_2019-01-29-S1-commons.seg201">Ο συνάδελφος κ. Αριστείδης Φωκάς από τους Ανεξάρτητους Έλληνες έχει τον λόγο.</seg>
                </u>
                <u xml:id="ParlaMint-GR_2019-01-29-S1-commons.u21" ana="#regular" who="#ΦΩΚΑΣ_ΧΡΗΣΤΟΥ_ΑΡΙΣΤΕΙΔΗΣ">
                    <seg xml:id="ParlaMint-GR_2019-01-29-S1-commons.seg202">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg203">Κυρία Υπουργέ, αγαπητοί συνάδελφοι, ανεβαίνω στο Βήμα και πάλι μετά από το πλέον σοβαρό θέμα που απασχόλησε όλη την ελληνική κοινωνία τις τελευταίες δεκαετίες. Δυστυχώς, η Συμφωνία των Πρεσπών πέρασε από το ελληνικό Κοινοβούλιο. Με λύπη οι Έλληνες σε όλον τον πλανήτη δέχτηκαν τη Συμφωνία των Πρεσπών που ψηφίσαμε εμείς εδώ την προηγούμενη εβδομάδα.</seg>
                    <seg xml:id="ParlaMint-GR_2019-01-29-S1-commons.seg204">Θα επικεντρωθώ, όμως, τώρα στο υπό συζήτηση νομοσχέδιο, για την ψήφιση του οποίου είμαστε θετικοί. Αποτελείται από πέντε μέρη και εβδομήντα ένα άρθρα. Είναι ένα νομοσχέδιο συγκροτημένο, με πολλές λεπτομέρειες, τα άρθρα του οποίου θα δούμε τώρα ένα προς ένα.</seg>
                    <seg xml:id="ParlaMint-GR_2019-01-29-S1-commons.seg205">Σωστό είναι το Πρώτο Μέρος που περιέχει διατάξεις σχετικές με τον στρατηγικό προγραμματισμό προσλήψεων και την ενδυνάμωση του Ανώτατου Συμβουλίου Επιλογής Προσωπικού, ΑΣΕΠ.</seg>
                    <seg xml:id="ParlaMint-GR_2019-01-29-S1-commons.seg206">Το Πρώτο Κεφάλαιο, με τα άρθρα 1 μέχρι 7, που αφορούν προσλήψεις του τακτικού και εποχιακού προσωπικού των φορέων Γενικής Κυβέρνησης, μας βρίσκει σύμφωνους. Και τα επτά άρθρα είναι στη σωστή κατεύθυνση.</seg>
                    <seg xml:id="ParlaMint-GR_2019-01-29-S1-commons.seg207">Στο Δεύτερο Κεφάλαιο, με τα άρθρα 8 έως 14, βλέπουμε να εισάγονται ρυθμίσεις που αφορούν τη λειτουργία του ΑΣΕΠ. Συγκεκριμένα, προβλέπεται η δυνατότητα διενέργειας αποσπάσεων υπαλλήλων, κατά παρέκκλιση από τις κείμενες διατάξεις, για την κάλυψη εκτάκτων αναγκών της ανεξάρτητης αρχής, η αναμόρφωση του καθεστώτος υπερωριακής απασχόλησης του ΑΣΕΠ, καθώς και η αναπροσαρμογή των αποδοχών του προέδρου, των αντιπροέδρων και το μελών του. Εδώ τα άρθρα αυτά θα βοηθήσουν στη σωστή λειτουργία του ΑΣΕΠ.</seg>
                    <seg xml:id="ParlaMint-GR_2019-01-29-S1-commons.seg208">Το Δεύτερο Μέρος αφορά τον επιτελικό σχεδιασμό, την παρακολούθηση και την πραγματοποίηση της διοικητικής ανασυγκρότησης.</seg>
                    <seg xml:id="ParlaMint-GR_2019-01-29-S1-commons.seg209">Το Πρώτο Κεφάλαιο, με τα άρθρα 15 έως 25, προβλέπει τη σύσταση στο Υπουργείο Διοικητικής Ανασυγκρότησης ενός γνωμοδοτικού συμβουλίου και της ειδικής γραμματείας υποστήριξης δράσεων διοικητικής ανασυγκρότησης και παρατηρητηρίου δημόσιας διοίκησης.</seg>
                    <seg xml:id="ParlaMint-GR_2019-01-29-S1-commons.seg210">Εδώ δεν συμφωνούμε με το άρθρο 15, που αφορά γνωμοδοτικό συμβούλιο για τη διοικητική ανασυγκρότηση. Δεν μας βρίσκει σύμφωνους το άρθρο 19, για το παρατηρητήριο δημόσιας διοίκησης, όπως και το άρθρο 20 με την υποστήριξη δράσεων διοικητικής ανασυγκρότησης. Για λόγους που έχουμε αναφερθεί στις πρώτες συνεδριάσεις καταψηφίζουμε και τα τρία αυτά άρθρα.</seg>
                    <seg xml:id="ParlaMint-GR_2019-01-29-S1-commons.seg211">Μας βρίσκει, όμως σύμφωνους το Κεφάλαιο Δεύτερο, με τα άρθρα 26 έως 29, που ρυθμίζει τη διαδικασία ένταξης φορέων της δημόσιας διοίκησης σε προγράμματα αναβάθμισης της διοικητικής ικανότητας και καθορίζει τα μέσα χρηματοδότησης των εν λόγω προγραμμάτων.</seg>
                    <seg xml:id="ParlaMint-GR_2019-01-29-S1-commons.seg212">Επίσης, συμφωνούμε απόλυτα με το Τρίτο Κεφάλαιο και τα άρθρα 30 έως 32, που βλέπουμε να εισάγει μεταβατικές διατάξεις που αφορούν τη λειτουργία της ειδικής γραμματείας υποστήριξης δράσεων διοικητικής ανασυγκρότησης και παρατηρητηρίου δημόσιας διοίκησης. Σύμφωνα προς το περιεχόμενο των σχετικών αυτών ρυθμίσεων και διατάξεων, οι θέσεις των προϊσταμένων της ειδικής γραμματείας καλύπτονται προσωρινώς από υπαλλήλους του κλάδου συμβούλων, εμπειρογνωμόνων και μέχρι να καλυφθούν οι οργανικές θέσεις του προσωπικού είναι δυνατή η απόσπαση υπαλλήλων από τον ευρύτερο δημόσιο τομέα.</seg>
                    <seg xml:id="ParlaMint-GR_2019-01-29-S1-commons.seg213">Και για το Τρίτο Μέρος, που περιλαμβάνει ρυθμίσεις που αφορούν την ενίσχυση και αναβάθμιση της δημόσιας διοίκησης, είμαστε θετικοί.</seg>
                    <seg xml:id="ParlaMint-GR_2019-01-29-S1-commons.seg214">Θετικοί είμαστε και στο Πρώτο Κεφάλαιο, με τα άρθρα 33 έως 42, που τροποποιούνται διατάξεις του Υπαλληλικού Κώδικα και του Κώδικα Αποκατάστασης Δημοτικών και Κοινοτικών Υπαλλήλων.</seg>
                    <seg xml:id="ParlaMint-GR_2019-01-29-S1-commons.seg215">Οι Ανεξάρτητοι Έλληνες έχουμε θετική άποψη και στο Δεύτερο Κεφάλαιο με τα άρθρα 33, 43 και 44, που εισάγει νέες ρυθμίσεις, αφ' ενός, στο σύστημα αξιολόγησης του υπαλληλικού προσωπικού και στο ενιαίο σύστημα κινητικότητας, όπως και για τις διατάξεις του Τρίτου Κεφαλαίου στα άρθρα 45 και 46, που αφορούν τη σύσταση τριάντα μίας οργανικών θέσεων μόνιμου προσωπικού στο Υπουργείο Διοικητικής Ανασυγκρότησης και την τροποποίηση της σύνθεσης του Εθνικού Συμβουλίου για την κωδικοποίηση και την αναμόρφωση της ελληνικής νομοθεσίας.</seg>
                    <seg xml:id="ParlaMint-GR_2019-01-29-S1-commons.seg216">Θετικοί είμαστε επίσης και στα άρθρα 47 έως 58 που εισάγουν νέες ρυθμίσεις σχετικές με το Εθνικό Τυπογραφείο και την Εφημερίδα της Κυβερνήσεως. Επειδή ζούμε σε μια ψηφιακή εποχή, καλό θα ήταν σταδιακά τουλάχιστον να περιορίσουμε την κατανάλωση χαρτιού και μελανιού.</seg>
                    <seg xml:id="ParlaMint-GR_2019-01-29-S1-commons.seg217">Θα συμφωνήσουμε και στο Πέμπτο Μέρος, στα άρθρα 59 έως 71, που περιλαμβάνει διατάξεις αρμοδιότητας του Υπουργείου Διοικητικής Ανασυγκρότησης. Σωστά ορίζεται ότι η μισθοδοσία των υπαλλήλων των οργανισμών τοπικής αυτοδιοίκησης, οι οποίοι αποσπώνται σε γραφεία Βουλευτών και Ευρωβουλευτών, να βαρύνει τον προϋπολογισμό του Υπουργείου Διοικητικής Ανασυγκρότησης.</seg>
                    <seg xml:id="ParlaMint-GR_2019-01-29-S1-commons.seg218">Άρα, μιλάμε για ένα νομοσχέδιο που μας βρίσκει σε όλα θετικούς, με εξαίρεση τα άρθρα 15, 19 και 20.</seg>
                    <seg xml:id="ParlaMint-GR_2019-01-29-S1-commons.seg219">Για τις τροπολογίες θα αναφερθούμε λίγο αργότερα.</seg>
                    <seg xml:id="ParlaMint-GR_2019-01-29-S1-commons.seg220">Ευχαριστώ.</seg>
                </u>
                <u xml:id="ParlaMint-GR_2019-01-29-S1-commons.u22" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-29-S1-commons.seg221">Ευχαριστώ, κύριε συνάδελφε.</seg>
                    <seg xml:id="ParlaMint-GR_2019-01-29-S1-commons.seg222">Τον λόγο έχει ο συνάδελφος κ. Ιωάννης Σαρίδης από την Ένωση Κεντρώων.</seg>
                </u>
                <u xml:id="ParlaMint-GR_2019-01-29-S1-commons.u23" ana="#regular" who="#ΣΑΡΙΔΗΣ_ΓΕΩΡΓΙΟΥ_ΙΩΑΝΝΗΣ">
                    <seg xml:id="ParlaMint-GR_2019-01-29-S1-commons.seg223">Ευχαριστώ πολύ, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg224">Κυρία Υπουργέ, κυρίες και κύριοι συνάδελφοι, καλούμαστε να τοποθετηθούμε σήμερα ενώπιον της Ολομέλειας επί ενός εξαιρετικά σημαντικού, αλλά και σύνθετου νομοσχεδίου, από την αρτιότητα του οποίου θα κριθεί και το αποτέλεσμα της ομολογουμένως δύσκολης και επίπονης προσπάθειας που βρίσκεται σε εξέλιξη εδώ και πάρα πολλά χρόνια, με σκοπό την ποιοτική αναβάθμιση των υπηρεσιών που προσφέρει το ελληνικό δημόσιο στους πολίτες του.</seg>
                    <seg xml:id="ParlaMint-GR_2019-01-29-S1-commons.seg225">Με λίγα λόγια, η παρούσα νομοθετική πρωτοβουλία του Υπουργείου Διοικητικής Ανασυγκρότησης καλείται να προσφέρει μια σοβαρή απάντηση σε όσους απαιτούν να αλλάξει η ανισοβαρής και δυσανάλογη σχέση ανάμεσα στους φόρους που πληρώνουμε ως πολίτες και τις υπηρεσίες που μας προσφέρει το δημόσιο.</seg>
                    <seg xml:id="ParlaMint-GR_2019-01-29-S1-commons.seg226">Ποιος μπορεί να αμφισβητήσει, κυρίες και κύριοι συνάδελφοι, τη γενική διαπίστωση ότι σήμερα κανένας Έλληνας πολίτης δεν πιστεύει ότι απολαμβάνει υπηρεσίες ισάξιες, ισόποσες και ανάλογες με τους υπέρογκους φόρους που πληρώνει; Δεν μπορεί να το αμφισβητήσει κανείς. Δεν παίρνει πίσω ο Έλληνας αυτά τα οποία πληρώνει. Αυτή είναι η αλήθεια. Ποιος φταίει γι' αυτό; Η κομματοποίηση του δημοσίου; Τα μνημόνια και η λιτότητα που επέβαλαν; Το τεράστιο μέγεθος του δημοσίου; Η ποιότητα του ανθρώπινου δυναμικού; Η έλλειψη ελεγκτικών μηχανισμών; Το δημογραφικό; Μήπως όλα τα παραπάνω και άλλα τόσα;</seg>
                    <seg xml:id="ParlaMint-GR_2019-01-29-S1-commons.seg227">Ανεξαρτήτως του ποιος και τι φταίει που φτάσαμε εδώ που φτάσαμε, η δική μας ευθύνη αφορά στο τι πρέπει να γίνει από εδώ και πέρα. Σήμερα ευθύνη μας είναι το μέλλον και όχι το παρελθόν.</seg>
                    <seg xml:id="ParlaMint-GR_2019-01-29-S1-commons.seg228">Με δεδομένο αυτό, λοιπόν, και αποδεχόμενοι ταυτόχρονα ότι το παρόν νομοσχέδιο χαίρει της ευρείας στήριξης των ίδιων των ανθρώπων που θα επηρεάσει τη ζωή τους με καταλυτικό τρόπο, όπως φάνηκε και από την ακρόαση των φορέων, αλλά και από τη μελέτη των υπομνημάτων που κατέθεσαν στην επιτροπή μας, δεν μπορούμε παρά να το αντιμετωπίσουμε με μια θετική διάθεση, ειδικά από τη στιγμή που οι επίσημοι σκοποί του - σύμφωνα πάντα με την αιτιολογική έκθεση, αλλά και τα όσα ισχυρίστηκε η Υπουργός στην επιτροπή - είναι η ενίσχυση ενός εξαιρετικά σεβαστού θεσμού, του ΑΣΕΠ, ο οποίος θεωρείται από τους ελάχιστους αξιόπιστους θεσμούς στη χώρα μας, αλλά και η γενικότερη αναβάθμιση της λειτουργίας της δημόσιας διοίκησης.</seg>
                    <seg xml:id="ParlaMint-GR_2019-01-29-S1-commons.seg229">Έγινε πολύς λόγος για τα διαρθρωτικά προβλήματα, για χρόνιες παθογένειες, αλλά και για την ανάγκη διαφάνειας και αξιοκρατίας, με σκοπό την αναβάθμιση της λειτουργίας της δημόσιας διοίκησης, την απλοποίηση διαδικασιών, την εξασφάλιση τήρησης των αρχών της ισονομίας και της ισοπολιτείας, τη διαφάνεια και την αξιοπιστία του ελληνικού δημοσίου.</seg>
                    <seg xml:id="ParlaMint-GR_2019-01-29-S1-commons.seg230">Κανείς δεν αμφισβητεί το ότι κάτι πρέπει να γίνει προς αυτήν την κατεύθυνση. Κανένας. Αυτό για το οποίο, όμως, καλούμαστε να τοποθετηθούμε είναι για το τι ακριβώς πρέπει να γίνει.</seg>
                    <seg xml:id="ParlaMint-GR_2019-01-29-S1-commons.seg231">Σε αυτό, λοιπόν, το σημείο θέλω να ξεκαθαρίσω πως συμφωνούμε με τους στόχους του νομοσχεδίου. Δεν αμφισβητούμε τις καλές προθέσεις της Κυβέρνησης, ούτε έχουμε κάποια ένσταση για τον τρόπο που παρουσιάστηκε η συγκεκριμένη νομοθετική πρωτοβουλία, πέραν βεβαίως της άτυχης σύμπτωσης να μπει στις επιτροπές για συζήτηση και επεξεργασία την ίδια εβδομάδα που η χώρα πληγώθηκε από το σκοπιανό ζήτημα. Αυτό ίσως εμπόδισε και τους Έλληνες πολίτες να ασχοληθούν, όπως θα έπρεπε, με τις διατάξεις του παρόντος νομοσχεδίου. Αυτό δεν μπορεί να είναι καλό ούτε για τον κοινοβουλευτισμό ούτε και για τη δημοκρατία μας, ειδικά σε μια τόσο κρίσιμη πολιτικά περίοδο, που πολλοί αμφισβητούν την αξία των δημοκρατικών θεσμών.</seg>
                    <seg xml:id="ParlaMint-GR_2019-01-29-S1-commons.seg232">Κυρίες και κύριοι συνάδελφοι, κρίνουμε πως το παρόν νομοσχέδιο νόμου κινείται στη σωστή κατεύθυνση. Το μόνο που μπορούμε να εντοπίσουμε ως σημείο τριβής - θα έλεγα - είναι το εάν αυτές οι διατάξεις, οι οποίες εμπεριέχονται μέσα σε αυτό το νομοσχέδιο, θα εφαρμοστούν με τέτοιον τρόπο που να τηρείται το πνεύμα του νόμου ή αν τα κενά που ενδεχομένως έχει, θα αξιοποιηθούν κατά περίπτωση, για να καταστρατηγηθούν όλα εκείνα που ορίζονται ως σκοποί τους, στο όνομα των οποίων νομοθετούμε σήμερα, με κυριότερο ανάμεσά τους την προστασία του δημοσίου συμφέροντος.</seg>
                    <seg xml:id="ParlaMint-GR_2019-01-29-S1-commons.seg233">Και το λέω αυτό γιατί μια προσεκτική μελέτη των άρθρων του νομοσχεδίου δημιουργεί την καχυποψία ότι ίσως βρεθούν κάποιοι ικανοί να αξιοποιήσουν κενά και ασάφειες, με σκοπό να διαστρεβλώσουν την ουσία του νόμου και να συνεχίσουν να λυμαίνονται το δημόσιο κατασπαταλώντας τους φόρους των Ελλήνων.</seg>
                    <seg xml:id="ParlaMint-GR_2019-01-29-S1-commons.seg234">Είναι, όμως, η καχυποψία ικανός λόγος για να καταψηφίσουμε ένα νομοσχέδιο; Η άποψή μου είναι πως όχι. Όσοι αυτοπροσδιορίζονται πολιτικά στον κεντρώο χώρο, ως κεντρώοι όπως εγώ, και τοποθετούν τον εαυτό τους στον χώρο του δημοκρατικού κέντρου πρεσβεύουν και προασπίζονται την αξία της συνεργασίας, την ανάγκη για συναινέσεις, τον δρόμο για συνεννόηση, με αποτέλεσμα να είναι υποχρεωμένοι να στηριχτούν σε αδιάσειστες αποδείξεις, σε τεκμηριωμένα επιχειρήματα, σε αυταπόδεικτα συμπεράσματα, ακόμα και σε τεχνοκρατικές εκτιμήσεις, αλλά σίγουρα όχι στην καχυποψία, ανεξάρτητα αν αυτή είναι δικαιολογημένη ή όχι.</seg>
                    <seg xml:id="ParlaMint-GR_2019-01-29-S1-commons.seg235">Το κάθε νομοσχέδιο, λοιπόν, πρέπει να κρίνεται ξεχωριστά και με γνώμονα το εθνικά ωφέλιμο και με σκοπό την προάσπιση του δημοσίου συμφέροντος.</seg>
                    <seg xml:id="ParlaMint-GR_2019-01-29-S1-commons.seg236">Ως εκ τούτου, αναγνωρίζοντας το θετικό πρόσημο του νομοσχεδίου, αλλά και εντοπίζοντας την αδυναμία του να μας εγγυηθεί τα αποτελέσματα, αναγκαζόμαστε να ψηφίσουμε «παρών» επί της αρχής.</seg>
                    <seg xml:id="ParlaMint-GR_2019-01-29-S1-commons.seg237">Τώρα έρχομαι σε κάποια άρθρα του νομοσχεδίου.</seg>
                    <seg xml:id="ParlaMint-GR_2019-01-29-S1-commons.seg238">Στο άρθρο 1 ορίζεται ότι από 1-1-2019 οι προσλήψεις πάσης φύσεως τακτικού και εποχικού προσωπικού φορέων της γενικής κυβέρνησης διενεργούνται βάσει πολυετούς και ετήσιου στρατηγικού σχεδιασμού.</seg>
                    <seg xml:id="ParlaMint-GR_2019-01-29-S1-commons.seg239">Στο άρθρο 2 ορίζεται - πάλι από μια συγκεκριμένη ημερομηνία - για την έγκριση οποιουδήποτε αιτήματος πρόσληψης τακτικού προσωπικού από φορείς της γενικής κυβέρνησης που έχουν υποχρέωση τήρησης του ψηφιακού οργανογράμματος ότι απαιτείται η προηγούμενη ανάρτηση σε αυτό της οικείας κενής θέσης.</seg>
                    <seg xml:id="ParlaMint-GR_2019-01-29-S1-commons.seg240">Στο άρθρο 3 προβλέπεται πως ο πολυετής προγραμματισμός προσλήψεων του τακτικού προσωπικού προϋποθέτει την κατάρτιση από τα αρμόδια Υπουργεία επικαιροποιημένων τετραετών σχεδίων προγραμματισμού ανθρωπίνων πόρων. Πρόκειται για τις εκτιμήσεις αποχωρήσεων του προσωπικού, τον υπολογισμό του ύψους του υφιστάμενου προσωπικού, αλλά και τη διακρίβωση των κενών θέσεων, όπως και των εκτιμώμενων αναγκών.</seg>
                    <seg xml:id="ParlaMint-GR_2019-01-29-S1-commons.seg241">Στο άρθρο 4 ορίζεται πως ο ετήσιος προγραμματισμός προσλήψεων του επόμενου έτους που καταρτίζεται από το Υπουργείο Διοικητικής Ανασυγκρότησης βάσει των ετησίων σχεδίων προσλήψεων τακτικού και εποχικού προσωπικού, στα οποία περιλαμβάνονται τα αιτήματα πρόσληψης προσωπικού, εγκρίνεται με την υπ' αριθμόν 2 παράγραφο 1.33 του 2006. Η συμπερίληψη στον ετήσιο προγραμματισμό του εποχικού προσωπικού κρίνεται και από εμάς ως αναγκαία.</seg>
                    <seg xml:id="ParlaMint-GR_2019-01-29-S1-commons.seg242">Όλα τα παραπάνω μας οδηγούν στο συμπέρασμα πως η παρούσα νομοθετική πρωτοβουλία έχει ισχυρές βάσεις και δεν αποτελεί ευκαιριακή αντιμετώπιση των σοβαρών παθογενειών του ελληνικού δημοσίου.</seg>
                    <seg xml:id="ParlaMint-GR_2019-01-29-S1-commons.seg243">Θα ήθελα να πω δύο λόγια για το Εθνικό Τυπογραφείο και τα όσα προβλέπονται στο Κεφάλαιο 4 και ειδικότερα στα άρθρα 47 έως και 58. Επανακαθορίζεται η αποστολή του Εθνικού Τυπογραφείου. Μεταξύ άλλων προβλέπεται η συνεργασία του με τα ΑΕΙ και ΤΕΙ για την παροχή προς αυτό σχετικής τεχνογνωσίας, κάτι το οποίο θεωρούμε εξαιρετικά θετικό.</seg>
                    <seg xml:id="ParlaMint-GR_2019-01-29-S1-commons.seg244">Στο άρθρο 48 προσδιορίζονται εκ νέου ζητήματα σχετικά με τις εκδόσεις του Εθνικού Τυπογραφείου. Το Εθνικό Τυπογραφείο μπορεί να πραγματοποιεί με τα ίδια μέσα που διαθέτει και έντυπες και ψηφιακές εκδόσεις που στηρίζουν πράγματι την αποστολή και το έργο του.</seg>
                    <seg xml:id="ParlaMint-GR_2019-01-29-S1-commons.seg245">Στο άρθρο 49 προβλέπεται η τήρηση των αρχείων κειμένων και δοκιμίων, καθώς και των ΦΕΚ σε έντυπη μορφή για δεκαπέντε ημερολογιακά έτη από τέσσερα που ισχύει σήμερα, κάτι που μας βρίσκει απολύτως σύμφωνους για λόγους διασφάλισης της διαφάνειας.</seg>
                    <seg xml:id="ParlaMint-GR_2019-01-29-S1-commons.seg246">Κλείνω το σχολιασμό μου επί των άρθρων με μία θετική αναφορά στην πρόβλεψη του άρθρου 58 με τις διατάξεις του οποίου παρέχεται η δυνατότητα θέσπισης, μετά από απόφαση φυσικά του αρμόδιου οργάνου, ενός εσωτερικού κανονισμού λειτουργίας του μουσείου του Εθνικού Τυπογραφείου. Σε αυτήν τη χώρα έχουμε πληρώσει πολύ ακριβά τη συνήθειά μας να ξεχνάμε. Ένα τέτοιο μουσείο έχει να προσφέρει πολλά στην ιστορική αλήθεια.</seg>
                    <seg xml:id="ParlaMint-GR_2019-01-29-S1-commons.seg247">Κυρίες και κύριοι συνάδελφοι, η Ένωση Κεντρώων θα υπερψηφίσει τις περισσότερες από τις τροπολογίες που συνοδεύουν το συγκεκριμένο νομοσχέδιο, εκτός από δύο, την τροπολογία με γενικό αριθμό 1928 και την τροπολογία με γενικό αριθμό 1930, όπου θα τοποθετηθεί στο «παρών».</seg>
                    <seg xml:id="ParlaMint-GR_2019-01-29-S1-commons.seg248">Ευχαριστώ πάρα πολύ.</seg>
                </u>
                <u xml:id="ParlaMint-GR_2019-01-29-S1-commons.u24" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-29-S1-commons.seg249">Ευχαριστώ, κύριε συνάδελφε.</seg>
                    <seg xml:id="ParlaMint-GR_2019-01-29-S1-commons.seg250">Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, πενήντα τρεις μαθητές και μαθήτριες και τέσσερις εκπαιδευτικοί συνοδοί τους από το 1ο Γενικό Λύκειο Αγρινίου.</seg>
                    <seg xml:id="ParlaMint-GR_2019-01-29-S1-commons.seg251">Η Βουλή σάς καλωσορίζει.</seg>
                    <seg xml:id="ParlaMint-GR_2019-01-29-S1-commons.seg252">Η Υπουργός Διοικητικής Ανασυγκρότησης κ. Μαριλίζα Ξενογιαννακοπούλου έχει τον λόγο.</seg>
                </u>
                <u xml:id="ParlaMint-GR_2019-01-29-S1-commons.u25" ana="#regular" who="#ΜΑΡΙΑ-ΕΛΙΖΑΣ_ΞΕΝΟΓΙΑΝΝΑΚΟΠΟΥΛΟΥ">
                    <seg xml:id="ParlaMint-GR_2019-01-29-S1-commons.seg253">Ευχαριστώ πολύ, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg254">Κυρίες και κύριοι Βουλευτές, η δημόσια διοίκηση βρίσκεται στην καρδιά της θεσμικής δημοκρατικής λειτουργίας και είναι πυλώνας της αναπτυξιακής προσπάθειας της χώρας μας και το βασικό στήριγμα στη λειτουργία και την αποτελεσματικότητα του κοινωνικού κράτους.</seg>
                    <seg xml:id="ParlaMint-GR_2019-01-29-S1-commons.seg255">Η δημόσια διοίκηση στη χώρα μας, αλλά και συνολικά στην Ευρώπη την περίοδο της κρίσης και των μνημονίων στοχοποιήθηκε και αποδυναμώθηκε τόσο σε επίπεδο προσωπικού όσο και σε επίπεδο δομών και λειτουργίας. Αναφέρομαι και στην Ευρωπαϊκή Ένωση, γιατί με την επικράτηση της νεοφιλελεύθερης πολιτικής και τη θεσμοποίησή της μάλιστα κατά τη διάρκεια της κρίσης και σε επίπεδο ευρωζώνης, αλλά και με τις αντιλήψεις που επικράτησαν μέσα από τα μνημόνια και επιβλήθηκαν σε όσες χώρες αντιμετώπιζαν προβλήματα από την κρίση, μεταξύ των οποίων και η χώρα μας παρατηρήθηκε ακόμα και η ίδια η ευρωπαϊκή διοίκηση να απαξιώνεται και να αποδυναμώνεται. Αλλά παρατηρήσαμε και θεσμικά στη Συνθήκη της Λισαβόνας οι διατάξεις τόσο για την κοινωνική Ευρώπη όσο και για τις συλλογικές διαπραγματεύσεις στην ουσία να παγώνουν και πανευρωπαϊκά με ρητή αναφορά. Πρόκειται για θεσμική παρεκτροπή στην Ευρωπαϊκή Ένωση στις χώρες που εφαρμόστηκαν μνημόνια.</seg>
                    <seg xml:id="ParlaMint-GR_2019-01-29-S1-commons.seg256">Και για το θέμα που συζητάμε σήμερα η Συνθήκη της Λισαβόνας είχε συγκεκριμένη διάταξη για τις υπηρεσίες δημοσίου συμφέροντος και για την ανάγκη σύνταξης ευρωπαϊκών διατάξεων, που να προασπίζουν τον ρόλο και την αποστολή της δημόσιας διοίκησης ευρωπαϊκά, όσον αφορά τις δημόσιες υπηρεσίες στην Ευρώπη.</seg>
                    <seg xml:id="ParlaMint-GR_2019-01-29-S1-commons.seg257">Αυτή ήταν μία άλλη διάταξη, ένα άλλο κεφάλαιο της Συνθήκης της Λισαβόνας που ουσιαστικά απενεργοποιήθηκε. Γι' αυτό έχει και ιδιαίτερη σημασία που σήμερα συζητάμε αυτό το σχέδιο νόμου, δεδομένου ότι χθες στο Υπουργικό Συμβούλιο ο Πρωθυπουργός ανακοίνωσε την αύξηση του κατώτατου μισθού, μετά από δέκα χρόνια μειώσεων, σε συνδυασμό φυσικά με την επανενεργοποίηση των συλλογικών διαπραγματεύσεων.</seg>
                    <seg xml:id="ParlaMint-GR_2019-01-29-S1-commons.seg258">Χαίρομαι πραγματικά που συζητάμε σήμερα εδώ και γι' αυτή την πτυχή των σημαντικών πολιτικών που αφορούν την ανάπτυξη και το κοινωνικό κράτος και είναι στην ίδια λογική και στρατηγική της Κυβέρνησης, όσον αφορά το μέλλον της δημόσιας διοίκησης σε αυτή τη νέα εποχή. Πλέον ανακτούμε την κυριαρχία μας, καθορίζουμε την πολιτική μας και έχουμε επιλογές, όσον αφορά τη δημόσια διοίκηση.</seg>
                    <seg xml:id="ParlaMint-GR_2019-01-29-S1-commons.seg259">Μετά τις εκλογές του 2015 η Κυβέρνηση του ΣΥΡΙΖΑ βρήκε τη δημόσια διοίκηση τραυματισμένη και με μία σειρά τεράστια προβλήματα, αλλά πάνω απ' όλα, με τραυματισμένη την εσωτερική συνοχή και την εμπιστοσύνη των δημοσίων υπαλλήλων, μετά από τη δύσκολη περίοδο της κυβέρνησης Σαμαρά. Να θυμίσω την περίφημη διαθεσιμότητα, να θυμίσω τις τρεις χιλιάδες απολύσεις, να θυμίσω την περίφημη αξιολόγηση που είχε συνδεθεί με την υποχρεωτική ανεπάρκεια του 15%, η οποία δυσφήμισε την έννοια της αξιολόγησης, όλα αυτά τα θέματα που κλήθηκε να χειριστεί η Κυβέρνηση μετά το 2015.</seg>
                    <seg xml:id="ParlaMint-GR_2019-01-29-S1-commons.seg260">Έτσι, η κυβερνητική στρατηγική, που είναι ενιαία και έχει συνέχεια και στην οποία εντάσσεται το συγκεκριμένο σχέδιο νόμου που συζητάμε σήμερα, έχει τρεις φάσεις που εξελίχθηκε:</seg>
                    <seg xml:id="ParlaMint-GR_2019-01-29-S1-commons.seg261">Στην πρώτη φάση, το 2015, ήταν η ώρα της αποκατάστασης των αδικιών, της επαναπρόσληψης των απολυμένων, της κατάργησης της διαθεσιμότητας - να θυμίσω ότι τότε μετά τις εκλογές ισχυριζόταν η Αντιπολίτευση ότι δεν μπορεί να υπάρξει τέτοιου είδους κατάργηση, κι όμως έγινε εφικτό - και φυσικά, να μπορέσει να αποκατασταθεί η στοιχειώδης εμπιστοσύνη ξανά στο εσωτερικό της δημόσιας διοίκησης.</seg>
                    <seg xml:id="ParlaMint-GR_2019-01-29-S1-commons.seg262">Στη δεύτερη φάση, από το 2016 μέχρι το 2018, πρόκριμα αποτελούσε η θεσμική κατοχύρωση των αλλαγών. Και γι' αυτό, θεσμοθετήθηκαν οι δύο κρίσιμοι και σημαντικοί νόμοι του 2016, με σκοπό να προβούν στις αναγκαίες εκείνες αλλαγές όσον αφορά την ανεξαρτησία, την αξιοκρατία της δημόσιας διοίκησης, τη σύγχρονη λειτουργία και να αποκαταστήσουν την κανονικότητα στην εσωτερική λειτουργία, αναφορικά με τα θέματα της κρίσεως των προϊσταμένων και της επιλογής του προσωπικού.</seg>
                    <seg xml:id="ParlaMint-GR_2019-01-29-S1-commons.seg263">Παρατηρήσαμε σημαντικούς θεσμούς να συστήνονται εκείνη την περίοδο, όπως είναι η κινητικότητα, όπως είναι ο θεσμός που θέλει να απαλλάξει από την πολιτική κηδεμόνευση τη διοίκηση, θεσπίζοντας έναν ευρωπαϊκό θεσμό, που ισχύει σε πάρα πολλά ευρωπαϊκά κράτη και στην Ευρωπαϊκή Επιτροπή, τον θεσμό των διοικητικών και τομεακών γραμματέων, ως πυραμίδα της διοίκησης, οι οποίοι θα έχουν θεσμική μνήμη και συνέχεια, όπως φυσικά και τα θέματα των ψηφιακών οργανογραμμάτων, των περιγραμμάτων θέσεων και της διαχείρισης του ανθρώπινου δυναμικού, του πλούτου της δημόσιας διοίκησης, με έναν σύγχρονο και αποτελεσματικό τρόπο, που να λαμβάνει υπ' όψιν και τις ανάγκες των δημοσίων φορέων, αλλά φυσικά και τα αντίστοιχα προσόντα των δημοσίων υπαλλήλων.</seg>
                    <seg xml:id="ParlaMint-GR_2019-01-29-S1-commons.seg264">Εδώ οφείλω να κάνω μία παρέμβαση και να πω, επειδή αναφέρθηκε σε αυτό ο εισηγητής της Νέας Δημοκρατίας, ο κ. Γεωργαντάς, ότι όσον αφορά τη διαδικασία που είναι σε εξέλιξη στο ΑΣΕΠ για την επιλογή των διοικητικών και τομεακών γραμματέων, η Κυβέρνηση και η προκάτοχός μου την περασμένη άνοιξη, πριν ένα έτος, προέβη σε μία ανεξάρτητη εξωτερική αξιολόγηση των προκηρύξεων και επαναπροκηρύχθηκαν όσες ήταν αναγκαίο βάσει της αξιολόγησης.</seg>
                    <seg xml:id="ParlaMint-GR_2019-01-29-S1-commons.seg265">Σχετικά με τα αποτελέσματα αυτής της διαδικασίας - που βρίσκονται στην αρμοδιότητα του ΑΣΕΠ και του ειδικού συμβουλίου επιλογής προϊσταμένων στις δύο του συνθέσεις, η οποία προχωράει κανονικά, η Κυβέρνηση δεν έχει καμμία ανάμειξη εμείς ενημερωνόμαστε για την πρόοδο των εργασιών βάσει των ανακοινώσεων του ΑΣΕΠ - σύμφωνα με αυτά που προβλέπει ο νόμος. Ο κάθε Έλληνας πολίτης από οποιοδήποτε θέση έχει υπηρετήσει, είτε στον δημόσιο είτε στον ιδιωτικό τομέα, έχει δικαίωμα να συμμετάσχει και να κριθεί ισότιμα και σύμφωνα με το Σύνταγμα και φυσικά με την αδιάβλητη διαδικασία του ΑΣΕΠ.</seg>
                    <seg xml:id="ParlaMint-GR_2019-01-29-S1-commons.seg266">Άρα, λοιπόν, εισερχόμαστε τώρα στην τρίτη φάση, γιατί πλέον η χώρα μας έχει τεθεί εκτός μνημονίων από τον Αύγουστο. Και σε αυτήν τη νέα εποχή που χαράζουμε την αναπτυξιακή και κοινωνική μας στρατηγική για το μέλλον, οφείλει και η δημόσια διοίκηση να προσαρμοστεί ανάλογα για να συμβάλει σε αυτή τη διαδικασία.</seg>
                    <seg xml:id="ParlaMint-GR_2019-01-29-S1-commons.seg267">Και ακριβώς, επειδή έχουμε αυτήν τη δυνατότητα ανάκτησης πολιτικών επιλογών, εμείς έχουμε σαφή φιλοσοφία για τη δημόσια διοίκηση, η οποία φυσικά είναι απέναντι και αντίθετη με τη νεοφιλελεύθερη αντίληψη και την ισοπεδωτική αντίληψη του μικρού κράτους, χωρίς να λαμβάνει υπ' όψιν τις πραγματικές ανάγκες που έρχεται να καλύψει η δημόσια διοίκηση για την ανάπτυξη και το κοινωνικό κράτος. Και φυσικά είμαστε αντίθετοι σε αυτόν το μαρασμό, που υπέστη υποχρεωτικά η δημόσια διοίκηση στα χρόνια των μνημονίων.</seg>
                    <seg xml:id="ParlaMint-GR_2019-01-29-S1-commons.seg268">Κι επειδή πρέπει να τοποθετούμαστε με στοιχεία, θα ήθελα να καταθέσω, με βάση την απογραφή που τηρείται στο Υπουργείο μας, την εξέλιξη των τακτικών δημοσίων υπαλλήλων από το 2009 μέχρι και φέτος τον Νοέμβριο, που δείχνει ακριβώς αυτήν τη μείωση σε προσωπικό που αγγίζει το 20% του ανθρώπινου δυναμικού. Το λέω για να μην αναφερόμαστε σε διόγκωση του κράτους, αλλά στο ακριβώς αντίθετο με βάση τα στοιχεία.</seg>
                    <seg xml:id="ParlaMint-GR_2019-01-29-S1-commons.seg269">Σε αυτήν τη φάση, λοιπόν, η δημόσια διοίκηση και η δική μας φιλοσοφία θέτει τις εξής τέσσερις μεγάλες ανάγκες, τους εξής τέσσερις μεγάλους στόχους: Πρώτα απ' όλα η λειτουργία, η προοπτική και η ανάπτυξη της δημόσιας διοίκησης πρέπει να είναι απόλυτα συνδεδεμένη και να υπηρετεί το ολοκληρωμένο σχέδιο, τη στρατηγική μας για την παραγωγική, αναπτυξιακή και κοινωνική ανασυγκρότηση της χώρας.</seg>
                    <seg xml:id="ParlaMint-GR_2019-01-29-S1-commons.seg270">Ο δεύτερος μεγάλος αυτονόητος στόχος είναι η συνέχεια της υλοποίησης, η επιτάχυνση και η επέκταση των μεγάλων θεσμικών αλλαγών και μεταρρυθμίσεων που έχουν ήδη δρομολογηθεί.</seg>
                    <seg xml:id="ParlaMint-GR_2019-01-29-S1-commons.seg271">Η τρίτη μεγάλη μας προτεραιότητα είναι η λειτουργία μίας δημόσιας διοίκησης που είναι ανοιχτή στις νέες εξελίξεις, τις τεχνολογικές και της ανοιχτής διακυβέρνησης, που είναι επίσης φιλική στον πολίτη και που το αποδεικνύει αυτό μέσα από τον ψηφιακό μετασχηματισμό της, μέσα από την απλούστευση των διαδικασιών, αλλά να είναι πάντα ο θεματοφύλακας, που στηρίζει το δημόσιο συμφέρον και το διασφαλίζει.</seg>
                    <seg xml:id="ParlaMint-GR_2019-01-29-S1-commons.seg272">Έρχομαι στην τέταρτη μεγάλη προτεραιότητα - που δίνουμε μεγάλο βάρος σε αυτό το σχέδιο νόμου - που έχει σχέση με τη διαχείριση, την αναβάθμιση, τη στήριξη του πρωταγωνιστή της δημόσιας διοίκησης, που είναι οι δημόσιοι λειτουργοί, τα στελέχη της.</seg>
                    <seg xml:id="ParlaMint-GR_2019-01-29-S1-commons.seg273">Και γι' αυτό επιδιώκουμε να επενδύσουμε στη γνώση, στην κατάρτιση, στην επιμόρφωση, στην καλή αξιοποίηση των προσόντων τους, αλλά και στο κρίσιμο θέμα της διασφάλισης των κοινωνικών τους δικαιωμάτων αφ' ενός - με μια σειρά από διατάξεις - και αφ' ετέρου στον κοινωνικό χαρακτήρα της ίδιας της δημόσιας διοίκησης απέναντι σε ευαίσθητες ομάδες της κοινωνίας μας, αποδεικνύοντας ότι η δημόσια διοίκηση πρέπει πρώτη απ' όλα να διασφαλίζει την ισονομία, την ισότητα και στην πρόσβαση και στην εργασία.</seg>
                    <seg xml:id="ParlaMint-GR_2019-01-29-S1-commons.seg274">Όλα αυτά τα ζητήματα, λοιπόν, έρχεται να τα υπηρετήσει το παρόν σχέδιο νόμου.</seg>
                    <seg xml:id="ParlaMint-GR_2019-01-29-S1-commons.seg275">Θα ήθελα επιγραμματικά να τοποθετηθώ στα μεγάλα τμήματα του σχεδίου νόμου. Το πρώτο μέρος - που θεωρώ ότι ήταν και είναι ίσως το πιο εμβληματικό και αναγκαίο στην περίοδο μετά τα μνημόνια - είναι ο πολυετής προγραμματισμός των προσλήψεων και συνακόλουθα ο δεσμευτικός ετήσιος προγραμματισμός των προσλήψεων και για τακτικό και για εποχικό προσωπικό.</seg>
                    <seg xml:id="ParlaMint-GR_2019-01-29-S1-commons.seg276">Δυστυχώς, λόγω των μνημονίων οι προσλήψεις είτε συντελούνταν εκ των ενόντων είτε αναγκαζόμασταν να καλύπτουμε τις ανάγκες με συμβασιούχους, οι οποίοι οφείλουμε να παραδεχθούμε ότι κράτησαν όρθιες δημόσιες υπηρεσίες, χωρίς όμως εκείνοι να μπορούν να επενδύσουν σε μία καριέρα, σε επιμόρφωση αντίθετα υφίσταντο εργασιακή ανασφάλεια, είτε δεν υπήρχαν προσλήψεις, όπως αποδεικνύει και ο πίνακας που μόλις κατέθεσα.</seg>
                    <seg xml:id="ParlaMint-GR_2019-01-29-S1-commons.seg277">Αποτέλεσμα είναι να έχουμε σήμερα ένα γερασμένο προσωπικό της δημόσιας διοίκησης, που με πατριωτισμό κράτησε όρθιο το δημόσιο. Γιατί δεν είναι αλήθεια αυτή η εικόνα που προσπαθούν να καλλιεργήσουν. Μπορεί να υπάρχουν προβλήματα γραφειοκρατίας, μπορεί να υπάρχουν και επίορκοι δημόσιοι υπάλληλοι, και εκεί είμαστε αυστηροί στα θέματα πειθαρχικού δικαίου, όπως αναφέρεται και στο νομοσχέδιο, αλλά η πλειονότητα των δημόσιων υπαλλήλων κράτησε όρθιο το δημόσιο με πατριωτισμό. Και μάλιστα και σε πολύ δύσκολες υπηρεσίες με την ευρύτερη έννοια, συμπεριλαμβάνοντας και την παιδεία, και την υγεία και όλα τα ζητήματα που αφορούν τον κάθε Έλληνα πολίτη.</seg>
                    <seg xml:id="ParlaMint-GR_2019-01-29-S1-commons.seg278">Άρα, λοιπόν, σε αυτήν την φάση που εισερχόμαστε στον κανόνα «ένα προς ένα», που απλώς σταματάει τη συρρίκνωση της δημόσιας διοίκησης και δεν οδηγεί στη διόγκωσή της, εμείς απαντώντας και στην κριτική της Αντιπολίτευσης, δηλώνουμε ότι δεν είναι αυτοσκοπός για εμάς οι προσλήψεις στο δημόσιο, όπως επίσης δεν μπορούμε να δεχθούμε την ισοπεδωτική έννοια του μικρού νεοφιλελεύθερου κράτους.</seg>
                    <seg xml:id="ParlaMint-GR_2019-01-29-S1-commons.seg279">Εμείς λέμε ότι θέλουμε εκείνη τη δημόσια διοίκηση και εκείνο το κράτος το οποίο λειτουργεί με δημοκρατικό έλεγχο και διαφάνεια ανεξαρτησία, αξιοκρατία και το οποίο είναι ικανό να ανταποκρίνεται αφ' ενός στις ανάγκες της αποστολής της δημόσιας διοίκησης, ώστε οι αντίστοιχοι φορείς να είναι σε θέση να εξυπηρετήσουν το δημόσιο συμφέρον και τους πολίτες και, αφ' ετέρου, στην περίοδο που είμαστε, στις μεγάλες ανάγκες που θέτει η στρατηγική παραγωγικής και κοινωνικής ανασυγκρότησης της χώρας. Και αυτό κάνουμε. Καταγράφουμε συγκεκριμένα τις ανάγκες της δημόσιας διοίκησης και όχι κατά το δοκούν με βάση τις οποίες γίνονται προσλήψεις και ο προγραμματισμός.</seg>
                    <seg xml:id="ParlaMint-GR_2019-01-29-S1-commons.seg280">Επίσης, και αυτό είναι κρίσιμο θέμα, μέσα από τη διαδικασία αυτή του προγραμματισμού - και έτσι απαντούμε και σε πολλές από τις τοποθετήσεις των εισηγητών - συνδέουμε τις προσλήψεις, απόλυτα με τις θεσμικές αλλαγές που έχουν γίνει και υποστηρίζουμε. Δηλαδή κάθε θέση μέσα στον πολυετή προγραμματισμό, προκειμένου να εγκριθεί και να αποτυπωθεί στη συνέχεια στον ετήσιο προγραμματισμό προσλήψεων, πρέπει να είναι αποτυπωμένη στο αντίστοιχο ψηφιακό οργανόγραμμα του φορέα με το αντίστοιχο περίγραμμα θέσης. Ακριβώς γιατί συνδέουμε αυτήν τη στρατηγική με τη στήριξη των αντίστοιχων θεσμικών μεταρρυθμίσεων και αλλαγών.</seg>
                    <seg xml:id="ParlaMint-GR_2019-01-29-S1-commons.seg281">Εδώ θέλω να σταθώ - το είχα διαβάσει και μέσα στην επιτροπή της Βουλής και δεν θα το διαβάσω ξανά - στο ότι επανειλημμένα το ΑΣΕΠ στις ετήσιες εκθέσεις που υπέβαλε ζητούσε να υπάρξει επιτέλους ένας πολυετής και ένας ετήσιος προγραμματισμός αναγκών, προκειμένου να υπάρχει ορθολογισμός όσον αφορά τις προσλήψεις.</seg>
                    <seg xml:id="ParlaMint-GR_2019-01-29-S1-commons.seg282">Όσον αφορά στο ΑΣΕΠ, η ίδρυσή του ήταν μία από τις κορυφαίες στιγμές στη λειτουργία της δημοκρατίας μας, αλλά και της θεσμικής αναβάθμισης της δημόσιας διοίκησης. Γνωρίζουμε πολύ καλά ότι μέχρι τότε η έννοια της διοίκησης και του κράτους είχε ταλαιπωρηθεί σε περιόδους ανωμαλίας μετά τον Εμφύλιο μέσα από πολιτικούς χαρακτηρισμούς και αποκλεισμούς, όπως επίσης γνωρίζουμε και την ανάγκη να αποκατάστασης της αξιοκρατίας έξω από πελατειακές σχέσεις.</seg>
                    <seg xml:id="ParlaMint-GR_2019-01-29-S1-commons.seg283">Γι' αυτό πιστεύω ότι αυτός ο θεσμός έχει κατοχυρωθεί και στη συνείδηση του ελληνικού λαού και ήταν μία από τις κορυφαίες στιγμές το 1994, επί κυβερνήσεως και πρωθυπουργίας Ανδρέα Παπανδρέου και υπουργίας Αναστασίου Πεπονή.</seg>
                    <seg xml:id="ParlaMint-GR_2019-01-29-S1-commons.seg284">Θα μου επιτρέψετε να διαβάσω από την εισηγητική έκθεση του 1994 το πόσο επίκαιρος παραμένει ο στόχος του ΑΣΕΠ: «Η διαμόρφωση θεσμών που θα διακόψουν τον ομφάλιο λώρο μεταξύ κυβερνώντος κόμματος και δημόσιας διοίκησης αποτελεί τη βάση και την αφετηρία ταυτόχρονα του εκσυγχρονισμού της. Ιδρύεται ανεξάρτητη διοικητική αρχή με τον τίτλο Ανώτατο Συμβούλιο Επιλογής Προσωπικού που θα διαχειρίζεται εφεξής το σύστημα των προσλήψεων. Η κυβέρνηση αποξενούται από τις προσλήψεις. Βεβαίως διατηρεί την πολιτική απόφαση για το αν θα γίνουν προσλήψεις και πόσες, σε ποιες υπηρεσίες, κλάδους και ειδικότητες. Εδώ τερματίζεται, όμως, ο ρόλος της και η επέμβαση της κυβέρνησης στο θέμα προσλήψεων και αναλαμβάνει το ΑΣΕΠ τη διεξαγωγή των διαδικασιών μέχρι και τον καθορισμό των διοριστέων». Πιστεύω ότι αυτή η αναφορά στην εισηγητική έκθεση του ΑΣΕΠ συμπυκνώνει πλήρως την αποστολή και την ανάγκη του ΑΣΕΠ.</seg>
                    <seg xml:id="ParlaMint-GR_2019-01-29-S1-commons.seg285">Κύριε Πρόεδρε, θα χρειαστώ και τέσσερα λεπτά από τη δευτερολογία μου.</seg>
                    <seg xml:id="ParlaMint-GR_2019-01-29-S1-commons.seg286">Ταυτόχρονα, όμως, έχουν παρέλθει από τότε είκοσι πέντε χρόνια. Υπάρχουν πλέον νέες ανάγκες. Βιώσαμε μία κρίση. Το ΑΣΕΠ λόγω της καταξίωσής του έχει πολλές και περισσότερες, αυξημένες αρμοδιότητες. Δεν έχει απλώς και μόνο την αρμοδιότητα της επιλογής του προσωπικού, αλλά συμμετέχει πλέον και στις κρίσεις και των διοικητικών γραμματέων, αλλά και των προϊσταμένων, των γενικών διευθυντών και διευθυντών του δημοσίου.</seg>
                    <seg xml:id="ParlaMint-GR_2019-01-29-S1-commons.seg287">Το ΑΣΕΠ αντιμετωπίζει προβλήματα. Δεν διαθέτει το αναγκαίο προσωπικό, διότι υπέστη και αυτό τη μείωση που έχει υποστεί όλη η δημόσια διοίκηση και δεν μπορεί να ανταπεξέλθει, όπως θα έπρεπε, τόσο προς το συμφέρον της δημόσιας διοίκησης, όσο και των ίδιων των υποψηφίων που καθίστανται, αμφότεροι, όμηροι χρονοβόρων διαδικασιών.</seg>
                    <seg xml:id="ParlaMint-GR_2019-01-29-S1-commons.seg288">Είναι χαρακτηριστική η τεράστια προσπάθεια που καταβάλει το ΑΣΕΠ για την Προκήρυξη 3Κ, ενώ ταυτόχρονα πρέπει να διενεργεί όλες τις άλλες προκηρύξεις που είναι κρίσιμες αλλά και τις κρίσεις των προισταμένων.</seg>
                    <seg xml:id="ParlaMint-GR_2019-01-29-S1-commons.seg289">Άρα λοιπόν, εμείς ερχόμαστε να στηρίξουμε ουσιαστικά το ΑΣΕΠ με πάρα πολλούς τρόπους. Πρώτα απ' όλα, με τον ετήσιο προγραμματισμό, ο οποίος θα υποβάλλεται και στο ΑΣΕΠ για να μπορεί να οργανώσει εξ αρχής τις εργασίες του όσον αφορά τη διαδικασία των προκηρύξεων.</seg>
                    <seg xml:id="ParlaMint-GR_2019-01-29-S1-commons.seg290">Το δεύτερο είναι ότι δίνουμε στο ΑΣΕΠ δυνατότητα να απλοποιήσει τις διαδικασίες, είτε με την ενοποίηση προκηρύξεων είτε με τις διετείς προκηρύξεις που προβλέπουμε είτε με σημαντική διαδικασία απλούστευσης των δικαιολογητικών που υποβάλλονται, όπου σύμφωνα με τη γνώμη του ΑΣΕΠ, ειδικά για το θέμα των πιστοποιητικών, η απλοποίηση αυτή αποτελεί επιτάχυνση της διαδικασίας έως και τέσσερις μήνες.</seg>
                    <seg xml:id="ParlaMint-GR_2019-01-29-S1-commons.seg291">Ταυτόχρονα, και πάντα με τη σύμφωνη γνώμη του προέδρου του ΑΣΕΠ, υπάρχει στο σχέδιο νόμου όσον αφορά την πλήρη ηλεκτρονικοποίηση των διαδικασιών του ΑΣΕΠ από το 2020 και μετά, προκειμένου να υπάρξει επιτάχυνση και διαφάνεια.</seg>
                    <seg xml:id="ParlaMint-GR_2019-01-29-S1-commons.seg292">Επιλύουμε θέματα εσωτερικής λειτουργίας που δημιουργούσαν προβλήματα με τις διαφορετικές ερμηνείες των τμημάτων και ταυτόχρονα στηρίζουμε προσωπικό το ίδιο το ΑΣΕΠ.</seg>
                    <seg xml:id="ParlaMint-GR_2019-01-29-S1-commons.seg293">Ο στόχος μας είναι φυσικά το ΑΣΕΠ να έχει μόνιμο προσωπικό - το έθεσαν οι εισηγητές μας και στην επιτροπή - , αλλά μέχρις ότου να υπάρξει η διαδικασία του μονίμου προσωπικού, θεσμοθετούμε την εξαίρεση από την κινητικότητα μεταβατικά, μέχρι να προσληφθούν οι τακτικοί υπάλληλοι του ΑΣΕΠ.</seg>
                    <seg xml:id="ParlaMint-GR_2019-01-29-S1-commons.seg294">Επειδή τέθηκε το θέμα των υπερωριών των εργαζομένων, πιστεύω ότι πραγματικά είναι δίκαιο που προβλέπεται - νομίζω ότι το έθεσε ο κ. Καρράς από το ΚΙΝΑΛ - και υπάρχει αυτή η ειδική διατύπωση για τις υπερωρίες. Είναι για δύο χρόνια, δηλαδή δεν πρόκειται για μια διαρκή εξαίρεση. Σας υπενθυμίζω ότι είχε προβλεφθεί και για το ΕΦΚΑ μεταβατικά, όταν υπήρχε μεγάλη πίεση για τις συντάξεις. Και σε κάθε περίπτωση ασφαλιστική δικλείδα αποτελεί η ύπαρξη μιας κοινής υπουργικής απόφασης του Υπουργού Διοικητικής Ανασυγκρότησης και του Υπουργού Οικονομικών ως προς την εφαρμογή. Ελπίδα όλων είναι ότι σε δύο χρόνια η οικονομική κατάσταση της χώρας μας και η αναπτυξιακή της πορεία, θα επιτρέπουν συνολικά για το μισθολόγιο του δημοσίου να έχει μια παρόμοια πρόβλεψη και θετική εξέλιξη.</seg>
                    <seg xml:id="ParlaMint-GR_2019-01-29-S1-commons.seg295">Προχωρώ στο τρίτο μέρος που αφορά στις νέες δομές που προτείνουμε και τα σχετικά ζητήματα. Θα ήθελα να είμαι σαφής, γιατί αισθάνομαι ότι έχουν γίνει παρανοήσεις και παρεξηγήσεις σε αυτό το θέμα. Η ανάκτηση της κυριαρχίας μας όσον αφορά τη δημόσια διοίκηση σημαίνει ότι πρέπει να βασιστούμε πρώτα απ' όλα στις εσωτερικές δυνάμεις της δικής μας διοίκησης, στο επιστημονικό προσωπικό που διαθέτει η δική μας δημόσια διοίκηση, στους αποφοίτους της Εθνικής Σχολής Δημόσιας Διοίκησης και στους έγκριτους επιστήμονες που διαθέτει, καθώς και των πανεπιστημίων μας. Αυτό το λέω επειδή ειπώθηκε από όλους ότι υπάρχει ανάγκη μιας συνεχούς παρακολούθησης, αξιολόγησης, σύγκρισης και ταυτόχρονα υπόδειξης με συγκεκριμένες προτάσεις για τη συνεχή θεσμική λειτουργία και αναβάθμιση.</seg>
                    <seg xml:id="ParlaMint-GR_2019-01-29-S1-commons.seg296">Αυτός, κυρίες και κύριοι Βουλευτές, είναι ο ρόλος του παρατηρητηρίου της δημόσιας διοίκησης. Είναι ένας θεσμός καταξιωμένος σε πάρα πολλά ευρωπαϊκά κράτη και είναι και μία από τις συστάσεις που επανειλημμένα ο ίδιος ο ΟΟΣΑ έχει θέσει για τη χρηστή και σύγχρονη διοίκηση.</seg>
                    <seg xml:id="ParlaMint-GR_2019-01-29-S1-commons.seg297">Άρα, δεν αναφερόμαστε σε προσλήψεις - και θέλω να είμαι σαφής σε αυτό και απευθύνομαι και στην Αξιωματική Αντιπολίτευση - , αλλά σε αποσπάσεις και μετατάξεις στο εσωτερικό της δημόσιας διοίκησης. Πολύ περισσότερο, δεν αναφερόμαστεσε εξωτερικούς συμβούλους, είτε διεθνείς - γιατί ακριβώς ανακτούμε τη δική μας πλέον κυριαρχία - είτε ιδιώτες. Εδώ πρόκειται για μία εσωτερική δυνατότητα της ίδιας της δημόσιας διοίκησης να έχει έναν οργανισμό με κύρος που θα δίνει τα στοιχεία και θα παρακολουθεί.</seg>
                    <seg xml:id="ParlaMint-GR_2019-01-29-S1-commons.seg298">Φυσικά, θεσπίζουμε και το γνωμοδοτικό συμβούλιο διοικητικής ανασυγκρότησης - εκεί δεχτήκαμε και την πρόταση της ΑΔΕΔΥ, να υπάρχει κι εκπροσώπηση των δημοσίων υπαλλήλων - και με την πλήρη στήριξη του ΕΚΔΔΑ, που είναι ένα πολύτιμο εργαλείο για όλα τα ζητήματα της λειτουργίας και της αναβάθμισης της δημόσιας διοίκησης, προκειμένου να υπάρχει ένα όργανο που θα συγκεντρώνονται όλοι οι κρίσιμοι φορείς οι οποίοι καταστρώνουν τη στρατηγική και για τη δημόσια διοίκηση, αλλά - σε συνδυασμό με το δημοσιονομικό πλαίσιο και τη στρατηγική της χώρας - και τη συνολική αναπτυξιακή και κοινωνική στρατηγική της χώρας.</seg>
                    <seg xml:id="ParlaMint-GR_2019-01-29-S1-commons.seg299">Όσον αφορά την υπηρεσία που θεσπίζουμε σε σχέση με την τεχνική βοήθεια, θέλω να είμαστε σαφείς, υπάρχει ένα υπαρκτό πρόβλημα στην ελληνική δημόσια διοίκηση. Θεσπίζουμε και θεσμοθετούμε προωθημένες ρυθμίσεις και σημαντικές μεταρρυθμίσεις, υπάρχει όμως αντικειμενική αδυναμία υλοποίησης, η οποία σχετίζεται εν πολλοίς με το γεγονός ότι τα προηγούμενα χρόνια υπήρχε υποβάθμιση και αποδυνάμωση της δημόσιας διοίκησης σε προσωπικό αλλά και έλλειψη εμπειρίας.</seg>
                    <seg xml:id="ParlaMint-GR_2019-01-29-S1-commons.seg300">Έτσι, βλέπουμε κάτι που όλα τα κόμματα έχετε χαιρετίσει και που μάλιστα λέτε ότι πρέπει να επιταχυνθεί και να ενισχυθεί, όπως είναι τα ψηφιακά οργανογράμματα και η κινητικότητα που συντελείται βάσει αυτών των οργανογραμμάτων. Υπάρχουν φορείς που βρίσκονται εκτός κινητικότητας, γιατί δεν έχουν κατορθώσει να διαμορφώσουν τα ψηφιακά οργανογράμματα και τα περιγράμματα θέσης. Και τι προτείνουμε; Να υπάρχει θεσμική τεχνική βοήθεια, η οποία θα να στηρίζει όλους τους φορείς του δημοσίου προκειμένου να αντεπεξέλθουν στις μεγάλες προκλήσεις των θεσμικών αλλαγών. Σήμερα γίνεται εκ των ενόντων, από τις υπάρχουσες υπηρεσίες του Υπουργείου μας. Πρόκειται για μία δομή η οποία θα κάνει προγραμματική συμφωνία με κάθε φορέα, προκειμένου να τους στηρίξει όπου έχουν προβλήματα, για να μπορούν να υλοποιούν όλες αυτές τις αλλαγές.</seg>
                    <seg xml:id="ParlaMint-GR_2019-01-29-S1-commons.seg301">Και, βέβαια, θέλω να τονίσω - και έχει μεγάλη σημασία - δύο πράγματα: Πρώτα απ' όλα, είναι απόλυτα συναφές και με τη λογική που αυτήν τη στιγμή έχει η Ευρωπαϊκή Επιτροπή, ότι στον επόμενο πολυετή δημοσιονομικό προϋπολογισμό της Ευρωπαϊκής Ένωσης, πέραν των διαρθρωτικών ταμείων και του Ταμείου Συνοχής μετά την εμπειρία των μνημονίων και της τεχνικής βοήθειας που προερχόταν τότε από την Ευρωπαϊκή Επιτροπή, θα υπάρχει και ειδική αντίστοιχη χρηματοδότηση όσον αφορά τα κράτη - μέλη τα οποία θα αξιοποιούν οι φορείς για τη διοικητική μεταρρύθμιση.</seg>
                    <seg xml:id="ParlaMint-GR_2019-01-29-S1-commons.seg302">Άρα, αυτός ο νέος φορέας - κι έτσι απαντώ και σε αυτό που είπε ο κ. Γεωργαντάς - δεν είναι επικάλυψη. Πρόκειται για δύο καινούργιες ανάγκες που πρέπει να καλυφθούν, αφ' ενός της παρακολούθησης των αλλαγών, της στήριξης και της αξιοποίησης όλων αυτών των συμπερασμάτων και αφ' ετέρου της αξιοποίησης και των Ευρωπαϊκών δυνατοτήτων και πολιτικών και πάνω από όλα της στήριξης των φορέων.</seg>
                    <seg xml:id="ParlaMint-GR_2019-01-29-S1-commons.seg303">Κι επειδή ειπώθηκε κάτι για το κόστος, θέλω να πω ότι κατ' αρχάς δεν υπάρχουν προσλήψεις, διότι θα λειτουργούν όλα με μετατάξεις και αποσπάσεις. Κάπου είδα και σήμερα να γράφονται κάτι απίστευτα νούμερα περί κόστους ύψους 1 εκατομμυρίου. Το κόστος, όπως προκύπτει από την έκθεση που έχετε στα χέρια σας, είναι 287.000 ευρώ, εκ των οποίων το πραγματικό κόστος είναι 87.000 ευρώ, γιατί το υπόλοιπο αναφέρεται φυσικά στο μισθολογικό κόστος των αποσπάσεων και μετατάξεων, που όμως είναι ήδη εντός του κρατικού προϋπολογισμού.</seg>
                    <seg xml:id="ParlaMint-GR_2019-01-29-S1-commons.seg304">Θα πω δύο λόγια για το τέταρτο Μέρος που αφορά το ανθρώπινο δυναμικό. Στηρίζουμε με πολλές διατάξεις την επιμόρφωση, τα δικαιώματα στην εκπαίδευση, στην μετεκπαίδευση για τους δημόσιους υπαλλήλους. Στηρίζουμε τα κοινωνικά τους δικαιώματα, με ιδιαίτερη μέριμνα για τα θέματα της οικογένειας, καθώς πλέον για την κινητικότητα προβλέπεται να υπάρχει λόγος υγείας όχι μόνο για τον ίδιο τον δημόσιο υπάλληλο, αλλά και για τον ή την σύζυγο, τα παιδιά, αλλά και τους ηλικιωμένους γονείς. Είναι ένα κρίσιμο θέμα στη σημερινή ελληνική κοινωνία.</seg>
                    <seg xml:id="ParlaMint-GR_2019-01-29-S1-commons.seg305">Επίσης, και με μία τροπολογία που θα καταθέσουμε ενισχύουμε και τις άδειες των μητέρων, είτε πολύτεκνων είτε τρίτεκνων, αλλά και της μητέρας σε μονογονεϊκή οικογένεια, σε σχέση με την ασθένεια των παιδιών. Είναι διατάξεις που πιστεύουμε ότι είναι σημαντικές για τον κοινωνικό χαρακτήρα της δημόσιας διοίκησης και τα κοινωνικά δικαιώματα των δημοσίων υπαλλήλων όπως επίσης και οι διατάξεις, για τις οποίες υπάρχει μία ευρύτερη συναίνεση, για τις τρίτεκνες οικογένειες και για άτομα με κώφωση και βαρηκοΐα.</seg>
                    <seg xml:id="ParlaMint-GR_2019-01-29-S1-commons.seg306">Όσον αφορά το Εθνικό Τυπογραφείο και την κωδικοποίηση, θα ήθελα απλώς να πω στον κ. Γεωργαντά ότι το σημείο στο οποίο αναφέρεστε και το οποίο υπάρχει και στην έκθεση της Βουλής δεν αφορά στη δημοσίευση στο ΦΕΚ, αλλά στην ανάρτηση του ΦΕΚ στην ιστοσελίδα, γι' αυτό χρησιμοποιείται ο τεχνικός όρος «καταχώριση». Άρα νομίζω ότι δεν χρήζει νομοτεχνικής βελτίωσης. Σαφώς το ΦΕΚ δημοσιεύεται, αλλά εν προκειμένω πρόκειται για την καταχώριση στην ιστοσελίδα. Αν δείτε το άρθρο 55, είναι σαφές.</seg>
                    <seg xml:id="ParlaMint-GR_2019-01-29-S1-commons.seg307">Κυρίες και κύριοι Βουλευτές, κλείνοντας θα ήθελα να πω ότι το σχέδιο νόμου που συζητούμε σήμερα και που ελπίζω να λάβει την επί της αρχής έγκριση του Σώματος, έρχεται να απαντήσει στις ανάγκες αυτής της νέας εποχής που διανύει η χώρα μας. Εκφράζει με σαφήνεια τη φιλοσοφία μιας προοδευτικής πολιτικής για τη δημόσια διοίκηση και τη συνολική στρατηγική της χώρας μας. Εντάσσεται μέσα στο πλαίσιο των κρίσιμων αναπτυξιακών και κοινωνικών παρεμβάσεων που έχουν γίνει από τη Διεθνή Έκθεση Θεσσαλονίκης μέχρι σήμερα και έρχεται να απαντήσει σε εκείνες τις νεοφιλελεύθερες επιλογές που έφερε η λιτότητα, η ύφεση, η υποβάθμιση του κοινωνικού κράτους. Εμείς απαντούμε θετικά, με βάση τις ανάγκες του ελληνικού λαού, της ανάπτυξης της χώρας μας και του κοινωνικού κράτους.</seg>
                    <seg xml:id="ParlaMint-GR_2019-01-29-S1-commons.seg308">Ταυτόχρονα όμως, παρ' ότι έχει αυτό το σαφές προοδευτικό στίγμα, επιδιώξαμε στο έπακρο τη δημόσια διαβούλευση και την ευρύτερη συναίνεση, και γι' αυτόν τον λόγο κάναμε δεκτές πολλές παρατηρήσεις των φορέων στην ακρόαση, αλλά και της Αξιωματικής Αντιπολίτευσης και συνολικά των κομμάτων της Αντιπολίτευσης προκειμένου να μην υπάρχει καμμία σκιά σκοπιμότητας.</seg>
                    <seg xml:id="ParlaMint-GR_2019-01-29-S1-commons.seg309">Δική μας σκοπιμότητα δεν είναι το ποιος θα κάνει τον ετήσιο προγραμματισμό, αυτονόητα θα τον κάνει η Κυβέρνηση μετά τις εκλογές του Οκτωβρίου, που θα λάβει την λαϊκή εντολή. Η δική μας σκοπιμότητα είναι μία δημοκρατική, αξιοκρατική δημόσια διοίκηση στην υπηρεσία του ελληνικού λαού.</seg>
                    <seg xml:id="ParlaMint-GR_2019-01-29-S1-commons.seg310">Σας ευχαριστώ πολύ.</seg>
                    <seg xml:id="ParlaMint-GR_2019-01-29-S1-commons.seg311">Καταθέτω και τις νομοτεχνικές βελτιώσεις που έχω ήδη προαναφέρει.</seg>
                </u>
                <u xml:id="ParlaMint-GR_2019-01-29-S1-commons.u26" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-29-S1-commons.seg312">Ευχαριστώ, κυρία Υπουργέ.</seg>
                    <seg xml:id="ParlaMint-GR_2019-01-29-S1-commons.seg313">Ο Κοινοβουλευτικός Εκπρόσωπος της Νέας Δημοκρατίας κ. Κωνσταντίνος Τζαβάρας έχει τον λόγο.</seg>
                </u>
                <u xml:id="ParlaMint-GR_2019-01-29-S1-commons.u27" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg314">Ευχαριστώ πάρα πολύ, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg315">Κύριοι συνάδελφοι, σήμερα το πρωί παρακολούθησα τη συνέντευξη ενός καθηγητή του Διεθνούς Δικαίου στον δημοσιογράφο Άρη Πορτοσάλτε.</seg>
                    <seg xml:id="ParlaMint-GR_2019-01-29-S1-commons.seg316">Γελάτε, αλλά ακούστε κάτι πολύ πιο ενδιαφέρον από το γέλιο σας.</seg>
                    <seg xml:id="ParlaMint-GR_2019-01-29-S1-commons.seg317">Αυτός, λοιπόν, θρυλείται ότι υπήρξε εκ των συντακτών της Συμφωνίας των Πρεσπών, αυτή για την οποία υπερηφανεύεστε, και ειλικρινά σας λέω ως ένας πολίτης που διαθέτω ένα μέσο γλωσσικό αισθητήριο ότι ανατρίχιασα όταν τον άκουσα δύο φορές να λέει «Έχω διέλθει τη συμφωνία αυτή, ώστε να μπορώ να απαντήσω».</seg>
                    <seg xml:id="ParlaMint-GR_2019-01-29-S1-commons.seg318">Τότε κατάλαβα, λοιπόν, ότι το πιο σοβαρό πρόβλημα που αντιμετωπίζει αυτή η Κυβέρνηση, κυρία Υπουργέ, είναι αυτές οι στρατηγικές της αδιαφάνειας που εξαπολύει εναντίον του λαού, χρησιμοποιώντας ως προνομιακό εργαλείο την κακοποίηση, κάποτε δε και την αχρήστευση της σχέσης που συνδέει τις λέξεις με τα πράγματα.</seg>
                    <seg xml:id="ParlaMint-GR_2019-01-29-S1-commons.seg319">Εγώ - ειλικρινά σας λέω - επειδή τιμώ την παρουσία σας στα κυβερνητικά έδρανα, έκανα μια προσπάθεια σήμερα να διεξέλθω - αυτή ήταν η σωστή λέξη - το συγκεκριμένο νομοσχέδιο και εκεί απογοητεύτηκα πολύ, πάρα πολύ, γιατί προσπάθησα να δω εάν αυτός ο φιλόδοξος τίτλος «Ενδυνάμωση του ΑΣΕΠ και αναβάθμιση και ενίσχυση της δημόσιας διοίκησης», εκπροσωπείται, αντιπροσωπεύεται, υπηρετείται από τις διατάξεις αυτού του νομοσχεδίου. Και εκεί δεν μελαγχόλησα απλώς, αλλά έφθασα στα όρια της παραφροσύνης.</seg>
                    <seg xml:id="ParlaMint-GR_2019-01-29-S1-commons.seg320">Γιατί; Γιατί, κυρία Υπουργέ, θα μου επιτρέψετε να συμφωνήσω σε κάτι μαζί σας μέγα, όσον αφορά δηλαδή αυτή την επανάσταση που έφερε ο ν.2190/1994 στις προσλήψεις στο δημόσιο, υπό την έννοια ασφαλώς ότι απέκοψε τον ομφάλιο λώρο που συνέδεε οργανικά το πελατειακό κομματικό κράτος με τη δημόσια διοίκηση. Αυτόν τον συγκεκριμένο νόμο όμως εσείς και η Κυβέρνησή σας μάλλον τον έχετε κακοποιήσει και θα σας εξηγήσω αμέσως γιατί.</seg>
                    <seg xml:id="ParlaMint-GR_2019-01-29-S1-commons.seg321">Πρώτον, πρέπει να ξέρετε ότι προτού εσείς μπείτε στην Κυβέρνηση, ο νόμος αυτός επί Κυβερνήσεως ΣΥΡΙΖΑ και ΑΝΕΛ έχει τροποποιηθεί δεκατρείς φορές. Αυτό πώς το αντιλαμβάνεστε; Σαν μια προσπάθεια για να υπηρετήσει το ΑΣΕΠ τον σκοπό που του έχει αναθέσει το Σύνταγμα στο άρθρο 103; Θα μου πείτε: «Μπορεί».</seg>
                    <seg xml:id="ParlaMint-GR_2019-01-29-S1-commons.seg322">Όμως, ελάτε σήμερα να μας εξηγήσετε: ποια είναι από τις δεκατέσσερεις διατάξεις που αναφέρονται στην ενδυνάμωση του ΑΣΕΠ εκείνη η οποία υπηρετεί τον σκοπό, τον στόχο του νομοσχεδίου; Γιατί όταν λέμε «ενδυνάμωση», εννοούμε ότι θα πρέπει να προβλέψουμε και να πάρουμε τέτοια νομοθετικά μέτρα ώστε το ΑΣΕΠ ως συνταγματικά κατοχυρωμένη και αναγνωρισμένη ανεξάρτητη διοικητική αρχή να γίνει αποτελεσματικό προς την κατεύθυνση της αποστολής του. Και αυτή η κατεύθυνση είναι η εμπέδωση των αρχών της αξιοκρατίας, της διαφάνειας, της ισότητας ενώπιον του νόμου και της δημοσιότητας στις προσλήψεις στο δημόσιο. Μια διάταξη βρείτε μου. Δεν υπάρχει καμμία.</seg>
                    <seg xml:id="ParlaMint-GR_2019-01-29-S1-commons.seg323">Αντιθέτως, εσείς ολοκληρώνετε τη μωσαϊκοποίηση αυτού του αρχικού νομοσχεδίου. Δυστυχώς, αυτή είναι μια τακτική που υπηρετεί τη στρατηγική της αδιαφάνειας που σας έλεγα.</seg>
                    <seg xml:id="ParlaMint-GR_2019-01-29-S1-commons.seg324">Όμως, υπάρχει κάτι επίσης πολύ σημαντικό. Μιλάτε στα πρώτα άρθρα του νομοσχεδίου σας για τον στρατηγικό προγραμματισμό των προσλήψεων σε μονοετή και τετραετή βάση. Πραγματικά, αυτό είναι κάτι πολύ ενδιαφέρον. Έχω μια ερώτηση να σας κάνω: Αν δεν ήταν στρατηγικός αυτός ο προγραμματισμός, θα ήταν λιγότερο προγραμματισμός; Μου λέτε τι προσδίδει αυτή η λέξη του «στρατηγικού»;</seg>
                    <seg xml:id="ParlaMint-GR_2019-01-29-S1-commons.seg325">Θα σας πω και κάτι άλλο που είναι πολύ πιο σοβαρό. Πάμε παρακάτω να δούμε αυτήν την πολύ ενδιαφέρουσα άποψη για το ότι παίρνετε μέτρα νομοθετικά - προσέξτε μια σειρά λέξεων - που υπηρετούν τον επιτελικό σχεδιασμό, την υλοποίηση, την παρακολούθηση της στρατηγικής της δημοκρατικής ανασυγκρότησης της διοικητικής της δημόσιας διοίκησης. Συγχαρητήρια! Πάρε το αυγό και κούρευ' το.</seg>
                    <seg xml:id="ParlaMint-GR_2019-01-29-S1-commons.seg326">Μα, είναι δυνατόν εσείς, μια πολιτικός η οποία έχει γράψει μια διαδρομή και στις κυβερνήσεις και στην Αίθουσα της Εθνικής Αντιπροσωπείας, να μην μπορείτε διεξοδικά να ελέγξετε και να πραγματευθείτε, δηλαδή να διεξέλθετε, όπως έλεγα στην αρχή της ομιλίας μου, ένα τέτοιο νομοθετικό κείμενο που πραγματικά τιμάει και την πολιτική σας καταγωγή; Διότι το είπατε προηγουμένως με υπερηφάνεια, αλλά τώρα πρέπει λίγο να έχετε μια αιδημοσύνη. Δεν θα ήθελα να πω την άλλη λέξη, γιατί πραγματικά είστε κυρία και δεν σας ταιριάζει.</seg>
                    <seg xml:id="ParlaMint-GR_2019-01-29-S1-commons.seg327">Και ερωτώ, επίσης, πώς είναι δυνατόν να μας πείσετε σήμερα ότι όλα αυτά, τα οποία απεκάλεσα «υποταγμένα μέσα σε μια στρατηγική αδιαφάνειας», δεν γίνονται για να καλύψουν με παχιές, άσχετες και άστοχες εκφράσεις κάποιες συγκεκριμένες παραχωρήσεις προνομίων ή μικροδιευθετήσεις υπηρεσιακών ζητημάτων που έχουν σχέση - και βεβαίως, πολλές φορές δικαιολογημένα - με κάποια, μερικά αιτήματα δημοσίων υπαλλήλων.</seg>
                    <seg xml:id="ParlaMint-GR_2019-01-29-S1-commons.seg328">Είναι, δηλαδή, ενδυνάμωση το γεγονός ότι πλέον το ΑΣΕΠ θα συνεδριάζει με συνθέσεις ελάσσονος ολομέλειας ή με μονομελείς συνθέσεις; Αυτό είναι κάτι το οποίο έπρεπε να είχε γίνει. Σε τι ενδυναμώνει τον σκοπό; Αντίθετα, κάνει πιο λειτουργική ενδεχομένως τη δράση του. Καμμία αντίρρηση!</seg>
                    <seg xml:id="ParlaMint-GR_2019-01-29-S1-commons.seg329">Θέλετε να μας πείτε για τα θέματα της αποζημίωσης του προσωπικού; Θέλετε να μας πείτε για την αύξηση των αποδοχών του προέδρου και των αντιπροέδρων; Μα, όλα αυτά εντάσσονται μέσα σ' αυτήν τη λογική της ανάδειξης σε θέμα πρωτοφανούς σημασίας, που μάλιστα το εντάσσετε και μέσα στη νέα εποχή.</seg>
                    <seg xml:id="ParlaMint-GR_2019-01-29-S1-commons.seg330">Κοιτάξτε: Σταματήστε αυτόν τον βερμπαλισμό! Είναι ένας βερμπαλισμός που έχει χρησιμοποιηθεί ιστορικά από όλα τα ολοκληρωτικά καθεστώτα, από αυτά σαν της Βενεζουέλας, για την οποία - από ό,τι λέγεται - είστε μία από τις μία ή τις δύο κυβερνήσεις που στηρίζετε ακόμα τον Μαδούρο. Είστε εσείς και αυτός με τον οποίο δεν ξέρω τι σχέση έχετε, είναι Πρωθυπουργός της Ουγγαρίας.</seg>
                </u>
                <u xml:id="ParlaMint-GR_2019-01-29-S1-commons.u28" ana="#regular" who="#ΛΑΠΠΑΣ_ΕΥΑΓΓΕΛΟΥ_ΣΠΥΡΙΔΩΝΑΣ">
                    <seg xml:id="ParlaMint-GR_2019-01-29-S1-commons.seg331">Τι λέει; Της Ουγγαρίας;</seg>
                </u>
                <u xml:id="ParlaMint-GR_2019-01-29-S1-commons.u29" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg332">Προσέξτε.</seg>
                </u>
                <u xml:id="ParlaMint-GR_2019-01-29-S1-commons.u30" ana="#regular" who="#ΒΟΥΛΤΕΨΗ_ΙΩΑΝΝΗ_ΣΟΦΙΑ">
                    <seg xml:id="ParlaMint-GR_2019-01-29-S1-commons.seg333">Εκεί πήγε ταξίδι ο Τσίπρας.</seg>
                </u>
                <u xml:id="ParlaMint-GR_2019-01-29-S1-commons.u31" ana="#regular" who="#ΛΑΠΠΑΣ_ΕΥΑΓΓΕΛΟΥ_ΣΠΥΡΙΔΩΝΑΣ">
                    <seg xml:id="ParlaMint-GR_2019-01-29-S1-commons.seg334">Στην Ουγγαρία;</seg>
                </u>
                <u xml:id="ParlaMint-GR_2019-01-29-S1-commons.u32" ana="#regular" who="#ΒΟΥΛΤΕΨΗ_ΙΩΑΝΝΗ_ΣΟΦΙΑ">
                    <seg xml:id="ParlaMint-GR_2019-01-29-S1-commons.seg335">Ναι, στον Όρμπαν πήγε.</seg>
                </u>
                <u xml:id="ParlaMint-GR_2019-01-29-S1-commons.u33" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg336">Προσέξτε, ακούστε τώρα να σας πω κάτι άλλο: Φτάνετε σε ένα άλλο σημείο και δημιουργείτε νέες δομές και πραγματικά προσπαθούμε να παρακολουθήσουμε αυτές οι δομές τι εξυπηρετούν.</seg>
                    <seg xml:id="ParlaMint-GR_2019-01-29-S1-commons.seg337">Βλέπω, λοιπόν, ότι επανασυνιστάται το Παρατηρητήριο Δημόσιας Διοίκησης. Καλά, είναι δυνατόν η Υπουργός να μην ξέρει ότι αυτό έχει ήδη συσταθεί με τον ν.4369;</seg>
                    <seg xml:id="ParlaMint-GR_2019-01-29-S1-commons.seg338">Είναι δυνατόν, επίσης, να φέρνετε μέτρα που έχουν να κάνουν με την αξιολόγηση - είναι ένα θέμα δύσκολο για εσάς, το καταλαβαίνω - ή με τη μετακίνηση, τις μετατάξεις - αποσπάσεις του ν.4440, τον οποίο εδώ τον διαφήμιζαν οι τότε Υπουργοί σαν την μεγάλη τομή στην αναβάθμιση και στην ενίσχυση του χαρακτήρα της αξιοκρατίας στη δημόσια διοίκηση; Αυτόν τον νόμο τον έχετε τροποποιήσει, εσείς που τον δημιουργήσατε, τουλάχιστον δεκαπέντε φορές.</seg>
                    <seg xml:id="ParlaMint-GR_2019-01-29-S1-commons.seg339">Είναι δυνατόν, λοιπόν, σήμερα να έρχεστε εδώ και να μας λέτε όλα αυτά τα πράγματα;</seg>
                    <seg xml:id="ParlaMint-GR_2019-01-29-S1-commons.seg340">Κάτι άλλο πρέπει να γίνει. Αν θέλετε πραγματικά στον χρόνο που μένει στην Κυβέρνησή σας να αφήσετε ένα δημιουργικό έργο, συνεργαστείτε με τις πτέρυγες της Βουλής. Τα θέματα της δημόσιας διοίκησης δεν είναι θέματα τα οποία θα πρέπει - τουλάχιστον μετά από αυτό που ζήσαμε ως συμφορά και ως δοκιμασία οικονομικής κρίσης και κρίσης των θεσμών - να μας χωρίζουν, αλλά να μας ενώνουν.</seg>
                    <seg xml:id="ParlaMint-GR_2019-01-29-S1-commons.seg341">Εσείς, όμως, ακολουθείτε αυτόν τον μοναχικό δρόμο, τον δρόμο μιας περίεργης πληρότητας, που φτάνει μέχρι τα όρια του ναρκισσισμού.</seg>
                    <seg xml:id="ParlaMint-GR_2019-01-29-S1-commons.seg342">Και πραγματικά δεν μπορούμε να αντιληφθούμε, αλήθεια, κύριοι συνάδελφοι, εσείς που με διακόψαμε προηγουμένως με το γέλιο σας, αν είστε ικανοποιημένοι για τα τέσσερα χρόνια της διακυβέρνησής σας. Είστε ικανοποιημένοι για το γεγονός ότι με τη Συμφωνία των Πρεσπών για πρώτη φορά λειτουργεί εκτός των συνόρων της Ελλάδας μακεδονικό έθνος;</seg>
                    <seg xml:id="ParlaMint-GR_2019-01-29-S1-commons.seg343">Λυπούμαι πάρα πολύ, αλλά τα πράγματα είναι έτσι και χειρότερα και γρήγορα θα αντιληφθείτε πόσο κακό κάνατε, αν τελικά υπάρχουν μεταξύ υμών κάποιοι που το έκαναν ή το ψήφισαν ανεπίγνωστα, από λάθος, γιατί ενδεχομένως να υπάρχουν και κάποιοι που μπορεί να το έχουν κάνει με σκοπό.</seg>
                    <seg xml:id="ParlaMint-GR_2019-01-29-S1-commons.seg344">Άρα, για να τελειώσω, κυρία Υπουργέ…</seg>
                </u>
                <u xml:id="ParlaMint-GR_2019-01-29-S1-commons.u34" ana="#regular" who="#ΒΑΚΗ_ΓΕΩΡΓΙΟΥ_ΦΩΤΕΙΝΗ">
                    <seg xml:id="ParlaMint-GR_2019-01-29-S1-commons.seg345">Πού το είδατε αυτό;</seg>
                </u>
                <u xml:id="ParlaMint-GR_2019-01-29-S1-commons.u35" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg346">Αυτά που λέω είναι αυτά που έχω στη συνείδησή μου και στο μυαλό μου.</seg>
                </u>
                <u xml:id="ParlaMint-GR_2019-01-29-S1-commons.u36" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-29-S1-commons.seg347">Ησυχία, κύριοι συνάδελφοι, σας παρακαλώ.</seg>
                </u>
                <u xml:id="ParlaMint-GR_2019-01-29-S1-commons.u37" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg348">Σταματήστε να θορυβείτε, γιατί το μόνο που κάνετε είναι να προκαλείτε δυσλειτουργία στην Εθνική Αντιπροσωπεία, στις δημοκρατικές συζητήσεις και στο δικαίωμα που έχει κάθε Βουλευτής να μιλάει για λογαριασμό του και για λογαριασμό της ιδεολογίας του.</seg>
                </u>
                <u xml:id="ParlaMint-GR_2019-01-29-S1-commons.u38" ana="#regular" who="#ΒΑΚΗ_ΓΕΩΡΓΙΟΥ_ΦΩΤΕΙΝΗ">
                    <seg xml:id="ParlaMint-GR_2019-01-29-S1-commons.seg349">Εσείς που μας λέτε εθνικούς προδότες δεν προκαλείτε;</seg>
                </u>
                <u xml:id="ParlaMint-GR_2019-01-29-S1-commons.u39" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-29-S1-commons.seg350">Κύριοι συνάδελφοι, σας παρακαλώ!</seg>
                </u>
                <u xml:id="ParlaMint-GR_2019-01-29-S1-commons.u40" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg351">Αυτός ο κρατισμός που αγγίζει τα όρια του φασισμού απέναντι στην αντίθετη και διαφορετική γνώμη, πρέπει να σταματήσει στην Αίθουσα αυτή.</seg>
                </u>
                <u xml:id="ParlaMint-GR_2019-01-29-S1-commons.u41" ana="#regular" who="#ΛΑΠΠΑΣ_ΕΥΑΓΓΕΛΟΥ_ΣΠΥΡΙΔΩΝΑΣ">
                    <seg xml:id="ParlaMint-GR_2019-01-29-S1-commons.seg352">Ενώ οι προσβολές επιτρέπονται!</seg>
                </u>
                <u xml:id="ParlaMint-GR_2019-01-29-S1-commons.u42" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg353">Όμως, ποτέ δεν υπήρξατε δημοκράτες, ποτέ δεν ανεχθήκατε την άλλη, τη διαφορετική άποψη, γι' αυτό και σας ενοχλούν τα λόγια που είναι βγαλμένα μέσα από την πραγματικότητα και μέσα από την καθημερινή ζωή των Ελλήνων που εδώ και τέσσερα χρόνια υποφέρουν.</seg>
                </u>
                <u xml:id="ParlaMint-GR_2019-01-29-S1-commons.u43" ana="#regular" who="#ΣΤΑΜΑΤΑΚΗ_ΠΑΝΑΓΙΩΤΗ_ΕΛΕΝΗ">
                    <seg xml:id="ParlaMint-GR_2019-01-29-S1-commons.seg354">Μόνο τα τέσσερα χρόνια υποφέρουν;</seg>
                </u>
                <u xml:id="ParlaMint-GR_2019-01-29-S1-commons.u44" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg355">Θα σας πω τώρα κάτι άλλο, κυρία Υπουργέ. Πράγματι, αυτό που είναι εντυπωσιακό είναι ότι πέρα από κάποια αιτήματα - συνδικαλιστικού χαρακτήρα, πράγματι - μερικά από τα οποία και θα ψηφίσουμε, δεν φροντίσατε να δημιουργήσετε συνθήκες μιας ασφάλειας σε αυτούς τους υπαλλήλους που κάνουν το καθήκον τους, σ' αυτούς που θέλουν να συμμετάσχουν με το μυαλό τους, με τη συνείδησή τους, με τον υπηρεσιακό τους ζήλο στην ανασυγκρότηση της δημόσιας διοίκησης.</seg>
                    <seg xml:id="ParlaMint-GR_2019-01-29-S1-commons.seg356">Το μόνο που θέλετε εσείς, ως εκπρόσωπος στην Κυβέρνηση της πάλαι ποτέ διαλαμψάσης συντηρητικής Αριστεράς - και ειλικρινά τώρα καταλαβαίνω αυτόν τον ζήλο που έχετε - είναι να ενταχθείτε εσείς και κάποιοι άλλοι σ' αυτό το σύστημα που μας κυβερνάει. Καταλαβαίνω τα λόγια ενός δημοσίου υπαλλήλου, καταρτισμένου απόλυτα, ο οποίος είχε και την ατυχία να είναι ποιητής…</seg>
                </u>
                <u xml:id="ParlaMint-GR_2019-01-29-S1-commons.u45" ana="#regular" who="#ΛΑΠΠΑΣ_ΕΥΑΓΓΕΛΟΥ_ΣΠΥΡΙΔΩΝΑΣ">
                    <seg xml:id="ParlaMint-GR_2019-01-29-S1-commons.seg357">Σας αφορά;</seg>
                </u>
                <u xml:id="ParlaMint-GR_2019-01-29-S1-commons.u46" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg358">…και να μας αφήσει, προτού αυτοκτονήσει, κάποια λόγια τα οποία, παρά τον αυτοσαρκασμό που διαθέτουν, πηγαίνουν γάντι στην περίπτωση εκείνων των στελεχών της Κεντροαριστεράς που σπεύδουν κυριολεκτικά να ενισχύσουν τις τάξεις αυτής της Κυβέρνησης: «Κλεαρέτη Δίπλα - Μαλάμου και δίπλα σε αυτήν το όνομά μου». Αυτό είναι που βλέπω να τροφοδοτεί όλον αυτόν τον ζήλο να συνωστίζεστε σε όλες αυτές τις γιορτές για το ότι δήθεν απελευθερώθηκε η Ελλάδα από το μνημόνιο, απελευθερώθηκε η Ελλάδα από τον βραχνά του μακεδονικού και τώρα πια δεν μας εμποδίζει τίποτε άλλο από το να πάμε κατευθείαν στην καταστροφή, με τη δική σας καθοδήγηση.</seg>
                    <seg xml:id="ParlaMint-GR_2019-01-29-S1-commons.seg359">Ευχαριστώ πολύ, κύριε Πρόεδρε.</seg>
                </u>
                <u xml:id="ParlaMint-GR_2019-01-29-S1-commons.u47" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-29-S1-commons.seg360">Ευχαριστώ, κύριε συνάδελφε.</seg>
                    <seg xml:id="ParlaMint-GR_2019-01-29-S1-commons.seg361">Κυρία Υπουργέ, θέλετε κάτι;</seg>
                </u>
                <u xml:id="ParlaMint-GR_2019-01-29-S1-commons.u48" ana="#regular" who="#ΛΑΠΠΑΣ_ΕΥΑΓΓΕΛΟΥ_ΣΠΥΡΙΔΩΝΑΣ">
                    <seg xml:id="ParlaMint-GR_2019-01-29-S1-commons.seg362">Αυτή είναι η κεντρώα Νέα Δημοκρατία!</seg>
                </u>
                <u xml:id="ParlaMint-GR_2019-01-29-S1-commons.u49" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-29-S1-commons.seg363">Συγγνώμη, κύριε Λάππα, τι θέλετε; Σας παρακαλώ!</seg>
                    <seg xml:id="ParlaMint-GR_2019-01-29-S1-commons.seg364">Τι θέλετε, κυρία Υπουργέ;</seg>
                </u>
                <u xml:id="ParlaMint-GR_2019-01-29-S1-commons.u50" ana="#regular" who="#ΜΑΡΙΑ-ΕΛΙΖΑΣ_ΞΕΝΟΓΙΑΝΝΑΚΟΠΟΥΛΟΥ">
                    <seg xml:id="ParlaMint-GR_2019-01-29-S1-commons.seg365">Κατ' αρχάς, στο τέλος είναι και επί προσωπικού, αλλά πέρα απ' αυτό…</seg>
                </u>
                <u xml:id="ParlaMint-GR_2019-01-29-S1-commons.u51" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-29-S1-commons.seg366">Πείτε μου επί προσωπικού ή θέλετε να επαναλάβετε κάτι, σε κάποια ομιλία σας, συμπλήρωση; Αυτό ρωτώ.</seg>
                </u>
                <u xml:id="ParlaMint-GR_2019-01-29-S1-commons.u52" ana="#regular" who="#ΜΑΡΙΑ-ΕΛΙΖΑΣ_ΞΕΝΟΓΙΑΝΝΑΚΟΠΟΥΛΟΥ">
                    <seg xml:id="ParlaMint-GR_2019-01-29-S1-commons.seg367">Θέλω να κάνω κάποιες διευκρινίσεις στην τοποθέτηση που έκανε ο Κοινοβουλευτικός Εκπρόσωπος της Νέας Δημοκρατίας. Παρακαλώ, μπορείτε να το κρατήσετε…</seg>
                </u>
                <u xml:id="ParlaMint-GR_2019-01-29-S1-commons.u53" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-29-S1-commons.seg368">Απλώς θέλω να παρατηρήσω ότι έχετε μιλήσει ήδη τριάντα δύο λεπτά στην πρωτολογία σας και αν απαντάμε σε κάθε ομιλητή, δεν θα βγάλουμε άκρη.</seg>
                </u>
                <u xml:id="ParlaMint-GR_2019-01-29-S1-commons.u54" ana="#regular" who="#ΜΑΡΙΑ-ΕΛΙΖΑΣ_ΞΕΝΟΓΙΑΝΝΑΚΟΠΟΥΛΟΥ">
                    <seg xml:id="ParlaMint-GR_2019-01-29-S1-commons.seg369">Κύριε Πρόεδρε, επιτρέψτε μου. Κατ' αρχάς, πρέπει να απαντήσω και εκ μέρους της Κυβέρνησης για κάποιες αναφορές που έκανε ο κ. Τζαβάρας και επί του προσωπικού για κάποιες αναφορές…</seg>
                </u>
                <u xml:id="ParlaMint-GR_2019-01-29-S1-commons.u55" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-29-S1-commons.seg370">Σας φτάνουν πέντε λεπτά;</seg>
                </u>
                <u xml:id="ParlaMint-GR_2019-01-29-S1-commons.u56" ana="#regular" who="#ΜΑΡΙΑ-ΕΛΙΖΑΣ_ΞΕΝΟΓΙΑΝΝΑΚΟΠΟΥΛΟΥ">
                    <seg xml:id="ParlaMint-GR_2019-01-29-S1-commons.seg371">Βέβαια, μου φτάνουν και περισσεύουν.</seg>
                </u>
                <u xml:id="ParlaMint-GR_2019-01-29-S1-commons.u57" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg372">Σε τι συνίσταται το προσωπικό, γιατί θέλω να πάρω και εγώ τον λόγο;</seg>
                </u>
                <u xml:id="ParlaMint-GR_2019-01-29-S1-commons.u58" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-29-S1-commons.seg373">Κύριε Τζαβάρα, με συγχωρείτε πάρα πολύ, αλλά η κυρία Υπουργός διευκρίνισε ότι θέλει να μιλήσει και πολιτικά για τις παρατηρήσεις σας. Δεν είναι μόνο επί προσωπικού. Της δίνω για πέντε λεπτά τον λόγο.</seg>
                </u>
                <u xml:id="ParlaMint-GR_2019-01-29-S1-commons.u59" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg374">Και για το προσωπικό.</seg>
                </u>
                <u xml:id="ParlaMint-GR_2019-01-29-S1-commons.u60" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-29-S1-commons.seg375">Και για το προσωπικό. Αν θέλετε, μπορείτε να κάνετε έναν σχολιασμό μετά. Δεν χάθηκε ο κόσμος!</seg>
                </u>
                <u xml:id="ParlaMint-GR_2019-01-29-S1-commons.u61" ana="#regular" who="#ΜΑΡΙΑ-ΕΛΙΖΑΣ_ΞΕΝΟΓΙΑΝΝΑΚΟΠΟΥΛΟΥ">
                    <seg xml:id="ParlaMint-GR_2019-01-29-S1-commons.seg376">Δεν θα κάνω κατάχρηση.</seg>
                    <seg xml:id="ParlaMint-GR_2019-01-29-S1-commons.seg377">Κύριε Τζαβάρα, σας άκουσα πολύ προσεκτικά.</seg>
                    <seg xml:id="ParlaMint-GR_2019-01-29-S1-commons.seg378">Πρώτα απ' όλα, επειδή κάνατε κάποιες αναφορές για την Κυβέρνηση και με κατηγορήσατε για βερμπαλισμό, θέλω να πιστεύω ότι ήταν βερμπαλισμός και από τη δική σας πλευρά.</seg>
                </u>
                <u xml:id="ParlaMint-GR_2019-01-29-S1-commons.u62" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg379">Για το νομοσχέδιο.</seg>
                </u>
                <u xml:id="ParlaMint-GR_2019-01-29-S1-commons.u63" ana="#regular" who="#ΜΑΡΙΑ-ΕΛΙΖΑΣ_ΞΕΝΟΓΙΑΝΝΑΚΟΠΟΥΛΟΥ">
                    <seg xml:id="ParlaMint-GR_2019-01-29-S1-commons.seg380">Δεν μπορώ να θεωρήσω ότι ο Κοινοβουλευτικός Εκπρόσωπος της Αξιωματικής Αντιπολίτευσης το εννοούσε έτσι, κάνοντας οποιονδήποτε συνειρμό για την Κυβέρνηση, που θέλω να θυμίσω ότι είναι μια δημοκρατικά εκλεγμένη Κυβέρνηση σε δύο εκλογικές αναμετρήσεις τον Γενάρη του 2015 και τον Σεπτέμβρη του 2015.</seg>
                    <seg xml:id="ParlaMint-GR_2019-01-29-S1-commons.seg381">Δεν μπορεί στη Βουλή να ακούγονται τέτοιου είδους κατηγορίες. Θα περίμενα από εσάς να ανασκευάσετε τα λόγια σας ότι η δημοκρατική Κυβέρνηση του Αλέξη Τσίπρα, έχει χαρακτηριστικά απολυταρχικά ή αντιδημοκρατικά. Αυτό είναι το πρώτο.</seg>
                    <seg xml:id="ParlaMint-GR_2019-01-29-S1-commons.seg382">Όσον αφορά στις παρατηρήσεις που κάνατε, παρ' ότι είστε ένας πολύ επιμελής και ενημερωμένος Βουλευτής, μάλλον το νομοσχέδιο δεν το έχετε διαβάσει. Και, πολύ περισσότερο, εκπλήσσομαι που ήρθατε εδώ να πυροδοτήσετε με την παρέμβασή σας ένα κλίμα, το οποίο είναι τελείως διαφορετικό από την επιδίωξη που είχαμε όλη την προηγούμενη εβδομάδα, σε ένα δύσκολο κλίμα μέσα στη Βουλή. Κάναμε μία μεγάλη συναινετική προσπάθεια, στην οποία και οι δικοί σας Βουλευτές συνέβαλαν, έχοντας αποδεχθεί και μία σειρά από διατάξεις που τελικά ενσωματώσαμε, που αποδεικνύουν την ευρύτητα της συναίνεσης που επιδιώκουμε.</seg>
                    <seg xml:id="ParlaMint-GR_2019-01-29-S1-commons.seg383">Συνεπώς, αυτήν τη στιγμή είμαι μπερδεμένη και θέλω να καταλάβω: Ποια είναι η στάση της Αξιωματικής Αντιπολίτευσης απέναντι στο νομοσχέδιο; Επικρατεί η λογική της ισοπέδωσης και του αντικυβερνητισμού, όπως κάνετε σ' όλα τα θέματα, από τα εθνικά θέματα μέχρι τη δημόσια διοίκηση, τα κοινωνικά ζητήματα και τον κατώτατο μισθό; Αυτή είναι η λογική σας, οτιδήποτε έρχεται απ' αυτήν την Κυβέρνηση το ισοπεδώνετε; Ή είναι η στάση του εισηγητή σας και των Βουλευτών της Νέας Δημοκρατίας την προηγούμενη εβδομάδα, που ήταν μία στάση επί της ουσίας και στην οποία και εμείς ανταποκριθήκαμε;</seg>
                    <seg xml:id="ParlaMint-GR_2019-01-29-S1-commons.seg384">Και θα ήθελα να πω - γιατί είναι προφανές ότι δεν έχει μελετηθεί από την πλευρά σας το περιεχόμενο του σχεδίου νόμου και οφείλω να σας απαντήσω. Είπατε ότι οι λέξεις κακοποιούνται. Ποιοι κακοποίησαν τις λέξεις; Η έννοια «μεταρρύθμιση» και «αξιολόγηση», πότε κακοποιήθηκαν σ' αυτήν τη χώρα και στην Ευρώπη; Όταν η μεταρρύθμιση πλέον έχει ταυτιστεί, δυστυχώς, με την έννοια της ιδιωτικοποίησης, των απολύσεων, της απορρύθμισης της αγοράς και στην τιμωρητική αξιολόγηση επί ημερών σας. Γιατί, η δημόσια διοίκηση δεν είναι και λαμπρός τομέας για τη Νέα Δημοκρατία για να επαίρεται.</seg>
                </u>
                <u xml:id="ParlaMint-GR_2019-01-29-S1-commons.u64" ana="#regular" who="#ΒΟΥΛΤΕΨΗ_ΙΩΑΝΝΗ_ΣΟΦΙΑ">
                    <seg xml:id="ParlaMint-GR_2019-01-29-S1-commons.seg385">Είναι για το ΠΑΣΟΚ.</seg>
                </u>
                <u xml:id="ParlaMint-GR_2019-01-29-S1-commons.u65" ana="#regular" who="#ΜΑΡΙΑ-ΕΛΙΖΑΣ_ΞΕΝΟΓΙΑΝΝΑΚΟΠΟΥΛΟΥ">
                    <seg xml:id="ParlaMint-GR_2019-01-29-S1-commons.seg386">Κυρία Βούλτεψη, παρ' ότι έχουμε φιλική σχέση και σας εκτιμώ προσωπικά, επειδή αναφέρθηκε ο Κοινοβουλευτικός σας Εκπρόσωπος στο ν.2190 του ‘94 και πόσο σημαντικός ήταν, να υπενθυμίσω ότι η Νέα Δημοκρατία τότε καταψήφισε το νόμο του ΑΣΕΠ. Να είμαστε σαφείς, λοιπόν.</seg>
                </u>
                <u xml:id="ParlaMint-GR_2019-01-29-S1-commons.u66" ana="#regular" who="#ΒΟΥΛΤΕΨΗ_ΙΩΑΝΝΗ_ΣΟΦΙΑ">
                    <seg xml:id="ParlaMint-GR_2019-01-29-S1-commons.seg387">Το 1994…</seg>
                </u>
                <u xml:id="ParlaMint-GR_2019-01-29-S1-commons.u67" ana="#regular" who="#ΜΑΡΙΑ-ΕΛΙΖΑΣ_ΞΕΝΟΓΙΑΝΝΑΚΟΠΟΥΛΟΥ">
                    <seg xml:id="ParlaMint-GR_2019-01-29-S1-commons.seg388">Από 'κει και πέρα, λοιπόν, πέραν αυτών των γενικών τοποθετήσεων, όσον αφορά στην κακοποίηση των λέξεων, αφήσατε μία δημόσια διοίκηση - και παρ' ότι δεν έκανα ιδιαίτερη αναφορά - μας προκαλείτε να πούμε ότι είχαν να διεξαχθούν κρίσεις στο δημόσιο δέκα χρόνια και ότι ο κ. Μητσοτάκης ως Υπουργός Διοικητικής Μεταρρύθμισης τότε, στις 31 Δεκεμβρίου του 2014, σε προεκλογικό χρόνο, με διοικητική απόφαση τοποθέτησε όλους τους γενικούς διευθυντές των Υπουργείων. Η Κυβέρνηση του ΣΥΡΙΖΑ, η αντιδημοκρατική, όπως λέτε, όχι μόνο δεν εκδίωξε και δεν απόλυσε κανέναν, αλλά τρία χρόνια συνεργάστηκε με αυτούς τους γενικούς διευθυντές. Και, όταν έγιναν επιτέλους οι δημοκρατικές αξιοκρατικές κρίσεις με εποπτεία του ΑΣΕΠ πολλοί από αυτούς επιβεβαιώθηκαν.</seg>
                    <seg xml:id="ParlaMint-GR_2019-01-29-S1-commons.seg389">Όσον αφορά δε στο παρατηρητήριο, σαφώς και ξέραμε ότι υπήρχε αυτό το παρατηρητήριο, είχε όμως μία στενή αποστολή. Γι' αυτό καταργείται εκείνη η διάταξη που υπήρχε στο ΕΚΔΔΑ και συγκροτούμε πλέον ένα παρατηρητήριο με βάση τις ευρωπαϊκές προδιαγραφές.</seg>
                    <seg xml:id="ParlaMint-GR_2019-01-29-S1-commons.seg390">Κύριε Τζαβάρα, πραγματικά θέλω να πιστεύω ότι η στάση της Νέας Δημοκρατίας δεν θα είναι μία στάση περιρρέουσας πολιτικής ατμόσφαιρας, αλλά αφορά στην ουσία και στις ανάγκες της δημόσιας διοίκησης, όπως και από τον εισηγητή σας εκφράστηκε και από εμάς συνυπολογίστηκε σε όλες τις νομοτεχνικές μας βελτιώσεις στην επιτροπή της Βουλής.</seg>
                    <seg xml:id="ParlaMint-GR_2019-01-29-S1-commons.seg391">Θα ήθελα να πω και κάτι άλλο επί του προσωπικού. Ο κ. Τζαβάρας βρήκε την ευκαιρία να κάνει και μια προσωπική αναφορά για μένα, όσον αφορά στην πολιτική μου διαδρομή και όσον αφορά στα στελέχη εκείνα, του ευρύτερου σοσιαλιστικού προοδευτικού χώρου, που αυτήν τη στιγμή συνεργάζονται ή έχουν προσεγγίσει τον ΣΥΡΙΖΑ.</seg>
                    <seg xml:id="ParlaMint-GR_2019-01-29-S1-commons.seg392">Κατ' αρχάς θα ήθελα να πω, παρ' ότι αυτό βέβαια εκφεύγει της δικής σας κρίσης, ότι καταλαβαίνω την αγωνία σας ως Αξιωματική Αντιπολίτευση, όταν βλέπετε ότι ο ΣΥΡΙΖΑ δεν είναι απομονωμένος, όπως θέλατε να δείξετε όλα τα προηγούμενα χρόνια, ενώ εσείς, δυστυχώς, έχετε χάσει κάθε δυνατότητα να συνομιλείτε με τον μεσαίο και κεντρώο χώρο μέσα από την πλήρη δεξιά σας στροφή και διολίσθηση, όπως αποδεικνύεται σ' όλα τα ζητήματα. Αντίθετα, αυτήν τη στιγμή υπάρχει μια μεγάλη ανάγκη, και ευρωπαϊκά και στη χώρα μας, μιας ευρύτερης προοδευτικής συσπείρωσης. Αυτό γίνεται αυτήν τη στιγμή.</seg>
                    <seg xml:id="ParlaMint-GR_2019-01-29-S1-commons.seg393">Και επί του προσωπικού, απλώς να θυμίσω - επειδή δεν κάνω προσωπικές βολές και αξιολογήσεις για κανέναν - , ότι το 2012 διαφώνησα τότε με το δεύτερο μνημόνιο και παραιτήθηκα από Υπουργός. Ήμασταν δύο Υπουργοί που παραιτηθήκαμε. Είναι και ο κ. Κουτσούκος εδώ σήμερα. Παραιτηθήκαμε τότε από Υπουργοί της κυβέρνησης Παπαδήμου και για τα εργασιακά δικαιώματα. Και επειδή είπατε τι δουλειά έχω εγώ να είμαι σε αυτήν την Κυβέρνηση, να σας πω - γι' αυτόν τον λόγο κάνω και αυτήν την αναφορά στα εργασιακά δικαιώματα, γιατί χθες το Υπουργικό Συμβούλιο αποφασίστηκε η αύξηση του κατώτατου μισθού, όπως η αποκατάσταση προηγούμενα των συλλογικών συμβάσεων και των εργασιακών δικαιωμάτων. Αυτά τα θέματα ήταν οι βασικοί λόγοι της δικής μου - και πολλών άλλων συντρόφων - διαφωνίας, για τα οποία παραιτηθήκαμε και διαγραφτήκαμε, καθώς αποτελούσαν ταυτοτικά στοιχεία του σοσιαλιστικού χώρου. Σας έδωσα μια πολιτική απάντηση, όσον αφορά την προσωπική αναφορά σας.</seg>
                    <seg xml:id="ParlaMint-GR_2019-01-29-S1-commons.seg394">Ευχαριστώ πολύ.</seg>
                </u>
                <u xml:id="ParlaMint-GR_2019-01-29-S1-commons.u68" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg395">Ευχαριστούμε.</seg>
                </u>
                <u xml:id="ParlaMint-GR_2019-01-29-S1-commons.u69" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg396">Κύριε Πρόεδρε, θέλω τον λόγο.</seg>
                </u>
                <u xml:id="ParlaMint-GR_2019-01-29-S1-commons.u70" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg397">Κύριε Τζαβάρα, δεν αναφέρθηκε σε εσάς και δεν έχετε κάτι επί προσωπικού. Τοποθετηθήκατε ως Κοινοβουλευτικός Εκπρόσωπος και απάντησε η Υπουργός. Να προχωρήσουμε με τον κατάλογο των ομιλητών.</seg>
                </u>
                <u xml:id="ParlaMint-GR_2019-01-29-S1-commons.u71" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg398">Μα μου απηύθυνε ερωτήσεις. Το αντιληφθήκατε; Με ρώτησε η κυρία Υπουργός.</seg>
                </u>
                <u xml:id="ParlaMint-GR_2019-01-29-S1-commons.u72" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg399">Κύριε Τζαβάρα, δεν υπάρχει κάτι επί προσωπικού.</seg>
                </u>
                <u xml:id="ParlaMint-GR_2019-01-29-S1-commons.u73" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg400">Είπα εγώ επί προσωπικού;</seg>
                </u>
                <u xml:id="ParlaMint-GR_2019-01-29-S1-commons.u74" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg401">Άρα, τι; Δεν μπορώ να σας δώσω τον λόγο τώρα. Δεν μπορεί να ανοίξουμε διάλογο.</seg>
                </u>
                <u xml:id="ParlaMint-GR_2019-01-29-S1-commons.u75" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg402">Ζητάω τον λόγο, γιατί είμαι Κοινοβουλευτικός Εκπρόσωπος και έχω δικαίωμα, κατά τον Κανονισμό, να έχω τρίλεπτη παρέμβαση.</seg>
                </u>
                <u xml:id="ParlaMint-GR_2019-01-29-S1-commons.u76" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg403">Τρίλεπτη παρέμβαση στη δευτερολογία σας, κύριε Τζαβάρα, όχι οποιαδήποτε στιγμή.</seg>
                </u>
                <u xml:id="ParlaMint-GR_2019-01-29-S1-commons.u77" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg404">Τα ξέρουν εκεί οι τηρητές του Κανονισμού.</seg>
                </u>
                <u xml:id="ParlaMint-GR_2019-01-29-S1-commons.u78" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg405">Τα ξέρουν. Τα γνωρίζω και εγώ, κύριε Τζαβάρα.</seg>
                </u>
                <u xml:id="ParlaMint-GR_2019-01-29-S1-commons.u79" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg406">Τα ξέρουν πολύ καλά. Δεν κάνω χρήση δευτερολογίας. Θέλω να κάνω μια τρίλεπτη παρέμβαση.</seg>
                </u>
                <u xml:id="ParlaMint-GR_2019-01-29-S1-commons.u80" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg407">Για ποιον λόγο να κάνετε τρίλεπτη παρέμβαση, κύριε Τζαβάρα;</seg>
                </u>
                <u xml:id="ParlaMint-GR_2019-01-29-S1-commons.u81" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg408">Για τον λόγο που θέλω εγώ και που θα ακούσετε τώρα αμέσως, απαντώντας σε αυτά που μου απηύθυνε η κυρία Υπουργός. Είμαι σαφής;</seg>
                </u>
                <u xml:id="ParlaMint-GR_2019-01-29-S1-commons.u82" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg409">Είσαστε σαφέστατος, αλλά και η Υπουργός απάντησε και δεν μπορούμε να ανοίξουμε διάλογο αυτήν τη στιγμή.</seg>
                </u>
                <u xml:id="ParlaMint-GR_2019-01-29-S1-commons.u83" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg410">Μου απηύθυνε ερωτήματα, τα οποία δεν μπορώ να αφήσω αναπάντητα, γιατί εκπροσωπώ τη Νέα Δημοκρατία.</seg>
                </u>
                <u xml:id="ParlaMint-GR_2019-01-29-S1-commons.u84" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg411">Ναι, όμως, δεν βοηθάτε…</seg>
                </u>
                <u xml:id="ParlaMint-GR_2019-01-29-S1-commons.u85" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg412">Μπορείτε να το αντιληφθείτε αυτό;</seg>
                </u>
                <u xml:id="ParlaMint-GR_2019-01-29-S1-commons.u86" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg413">Κύριε Τζαβάρα, αρχίζουμε και δημιουργούμε τώρα εντυπώσεις εντός του Σώματος…</seg>
                </u>
                <u xml:id="ParlaMint-GR_2019-01-29-S1-commons.u87" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg414">Γίνεστε συνεργός στη φίμωση του δημοκρατικού διαλόγου.</seg>
                </u>
                <u xml:id="ParlaMint-GR_2019-01-29-S1-commons.u88" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg415">Συνεργός; Φίμωση δημοκρατικού διαλόγου;</seg>
                </u>
                <u xml:id="ParlaMint-GR_2019-01-29-S1-commons.u89" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg416">Και μάλιστα, διά παραλήψεως.</seg>
                </u>
                <u xml:id="ParlaMint-GR_2019-01-29-S1-commons.u90" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg417">Κύριε Τζαβάρα, συγγνώμη, αυτήν τη στιγμή πρέπει να ξεκινήσει ο κατάλογος. Εσείς θέλετε να κάνετε έναν διάλογο με την Υπουργό. Εμποδίζετε…</seg>
                </u>
                <u xml:id="ParlaMint-GR_2019-01-29-S1-commons.u91" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg418">Να απαντήσω στα ερωτήματα. Ελληνικά μιλάω.</seg>
                </u>
                <u xml:id="ParlaMint-GR_2019-01-29-S1-commons.u92" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg419">Γιατί εμείς μιλάμε «μακεδονικά»;</seg>
                </u>
                <u xml:id="ParlaMint-GR_2019-01-29-S1-commons.u93" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg420">Να απαντήσω στα ερωτήματα που μου απηύθυνε. Αυτήν τη στιγμή, είμαι αναπληρωτής του προέδρου του κόμματος και έχω το δικαίωμα να απαντήσω. Μπορείτε να το καταλάβετε, με βάση τον Κανονισμό, τι πρέπει να κάνετε;</seg>
                </u>
                <u xml:id="ParlaMint-GR_2019-01-29-S1-commons.u94" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg421">Ωραία, θα σας δώσω τον λόγο αμέσως μετά τους ομιλητές…</seg>
                </u>
                <u xml:id="ParlaMint-GR_2019-01-29-S1-commons.u95" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg422">Έπρεπε να φτάσουμε σ' αυτό το σημείο;</seg>
                </u>
                <u xml:id="ParlaMint-GR_2019-01-29-S1-commons.u96" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg423">Να φτάσουμε σε ποιο σημείο;</seg>
                </u>
                <u xml:id="ParlaMint-GR_2019-01-29-S1-commons.u97" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg424">Αυτό του να εξαφθούμε τόσο πολύ, ώστε πλέον να έχουν κάποια πράγματα φύγει από τη σειρά τους και την τάξη τους;</seg>
                </u>
                <u xml:id="ParlaMint-GR_2019-01-29-S1-commons.u98" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg425">Κύριε Τζαβάρα, καταλαβαίνετε τώρα τι γίνεται πάρα πολύ καλά, έτσι;</seg>
                </u>
                <u xml:id="ParlaMint-GR_2019-01-29-S1-commons.u99" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg426">Εμένα με ενδιαφέρει να καταλαβαίνετε εσείς.</seg>
                </u>
                <u xml:id="ParlaMint-GR_2019-01-29-S1-commons.u100" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg427">Εγώ καταλαβαίνω πολύ καλά τι γίνεται. Και επειδή καταλαβαίνω τι γίνεται, προσπαθώ να το αποτρέψω αυτήν τη στιγμή, τις εντυπώσεις που προσπαθείτε να δημιουργήσετε εντός της Αιθούσης.</seg>
                </u>
                <u xml:id="ParlaMint-GR_2019-01-29-S1-commons.u101" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg428">Ωραία, δεν θα κάνω χρήση, κύριε Πρόεδρε, αλλά πραγματικά λυπάμαι.</seg>
                </u>
                <u xml:id="ParlaMint-GR_2019-01-29-S1-commons.u102" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg429">Τι, λυπάστε; Κύριε Τζαβάρα…</seg>
                </u>
                <u xml:id="ParlaMint-GR_2019-01-29-S1-commons.u103" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg430">Γιατί είναι η πρώτη φορά που απευθύνεται σε Κοινοβουλευτικό Εκπρόσωπο του κόμματος, από την εκπρόσωπο της Κυβέρνησης συγκεκριμένη ερώτηση και δεν του δίνεται το δικαίωμα να απαντήσει.</seg>
                </u>
                <u xml:id="ParlaMint-GR_2019-01-29-S1-commons.u104" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg431">Να σας δώσω τον λόγο, κύριε Τζαβάρα. Θα σας δώσω τον λόγο.</seg>
                </u>
                <u xml:id="ParlaMint-GR_2019-01-29-S1-commons.u105" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg432">Δεν θέλω.</seg>
                </u>
                <u xml:id="ParlaMint-GR_2019-01-29-S1-commons.u106" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg433">Δεν θέλετε. Άρα, ποιος δημιουργεί εντυπώσεις αυτήν τη στιγμή; Για να καταλάβω, δηλαδή, τι γίνεται στην Αίθουσα αυτή;</seg>
                </u>
                <u xml:id="ParlaMint-GR_2019-01-29-S1-commons.u107" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg434">Παραιτούμαι. Αρκετά! Θα τα πουν οι άλλοι συνάδελφοι.</seg>
                </u>
                <u xml:id="ParlaMint-GR_2019-01-29-S1-commons.u108" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg435">Παραιτείστε.</seg>
                    <seg xml:id="ParlaMint-GR_2019-01-29-S1-commons.seg436">Λοιπόν, προχωράμε με τον κατάλογο των ομιλητών.</seg>
                </u>
                <u xml:id="ParlaMint-GR_2019-01-29-S1-commons.u109" ana="#regular" who="#ΓΕΩΡΓΑΝΤΑΣ_ΠΑΥΛΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg437">Μίλησε σαράντα πέντε λεπτά η Υπουργός και δεν μπορεί να μιλήσει για δυο λεπτά τώρα ο Κοινοβουλευτικός Εκπρόσωπος; Έλεος!</seg>
                </u>
                <u xml:id="ParlaMint-GR_2019-01-29-S1-commons.u110" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg438">Μα είπαμε, κύριε Γεωργαντά, να μιλήσει. Τώρα καταλαβαίνετε ότι δημιουργούνται εντυπώσεις.</seg>
                </u>
                <u xml:id="ParlaMint-GR_2019-01-29-S1-commons.u111" ana="#regular" who="#ΓΕΩΡΓΑΝΤΑΣ_ΠΑΥΛΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg439">Δεν είδατε τι προηγήθηκε!</seg>
                </u>
                <u xml:id="ParlaMint-GR_2019-01-29-S1-commons.u112" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg440">Το είδα πολύ καλά. Μπορεί να μην ήμουν εντός της Αιθούσης, αλλά είδα τι έγινε.</seg>
                </u>
                <u xml:id="ParlaMint-GR_2019-01-29-S1-commons.u113" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg441">Είναι το ζευκτόν που υπάρχει…</seg>
                </u>
                <u xml:id="ParlaMint-GR_2019-01-29-S1-commons.u114" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg442">Και λέει ο κ. Τζαβάρας ότι παραιτείται.</seg>
                </u>
                <u xml:id="ParlaMint-GR_2019-01-29-S1-commons.u115" ana="#regular" who="#ΓΕΩΡΓΑΝΤΑΣ_ΠΑΥΛΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg443">Τι να κάνει; Να κάθεται να αντιπαρατίθεται μαζί σας;</seg>
                </u>
                <u xml:id="ParlaMint-GR_2019-01-29-S1-commons.u116" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg444">Κύριε Τζαβάρα, θέλετε να τοποθετηθείτε, για να τελειώνουμε, ή όχι;</seg>
                </u>
                <u xml:id="ParlaMint-GR_2019-01-29-S1-commons.u117" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg445">Θα τα πουν οι άλλοι συνάδελφοι. Αρκετά!</seg>
                </u>
                <u xml:id="ParlaMint-GR_2019-01-29-S1-commons.u118" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg446">Θα τα πουν οι άλλοι συνάδελφοι. Άρα, καταλαβαίνετε ότι με επιβεβαιώνετε στο θέμα των εντυπώσεων. Αν είναι ποτέ δυνατόν!</seg>
                </u>
                <u xml:id="ParlaMint-GR_2019-01-29-S1-commons.u119" ana="#regular" who="#ΓΕΩΡΓΑΝΤΑΣ_ΠΑΥΛΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg447">Έλεος! Αυτό καταλάβατε;</seg>
                </u>
                <u xml:id="ParlaMint-GR_2019-01-29-S1-commons.u120" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg448">Κύριε Γεωργαντά, σας παρακαλώ πολύ να προχωρήσουμε.</seg>
                </u>
                <u xml:id="ParlaMint-GR_2019-01-29-S1-commons.u121" ana="#regular" who="#ΓΕΩΡΓΑΝΤΑΣ_ΠΑΥΛΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg449">Εγώ σας παρακαλώ! Τι θέμα εντυπώσεων; Πού τις είδατε τις εντυπώσεις;</seg>
                </u>
                <u xml:id="ParlaMint-GR_2019-01-29-S1-commons.u122" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg450">Σας παρακαλώ πολύ να προχωρήσουμε με τη διαδικασία.</seg>
                </u>
                <u xml:id="ParlaMint-GR_2019-01-29-S1-commons.u123" ana="#regular" who="#ΓΕΩΡΓΑΝΤΑΣ_ΠΑΥΛΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg451">Δεν χρειάζεται εντυπώσεις ο κ. Τζαβάρας!</seg>
                </u>
                <u xml:id="ParlaMint-GR_2019-01-29-S1-commons.u124" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg452">Μα, όταν του δίνω τον λόγο και μου λέει «παραιτούμαι»;</seg>
                </u>
                <u xml:id="ParlaMint-GR_2019-01-29-S1-commons.u125" ana="#regular" who="#ΓΕΩΡΓΑΝΤΑΣ_ΠΑΥΛΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg453">Μα, μετά από πέντε λεπτά τι θα πει;</seg>
                </u>
                <u xml:id="ParlaMint-GR_2019-01-29-S1-commons.u126" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg454">Λοιπόν, θα μπούμε στη λίστα των ομιλητών.</seg>
                    <seg xml:id="ParlaMint-GR_2019-01-29-S1-commons.seg455">Πέρα από τον κ. Τζαβάρα, ο οποίος τοποθετήθηκε, έχουν ήδη εκδηλώσει ενδιαφέρον και άλλοι τρεις Κοινοβουλευτικοί Εκπρόσωποι. Θα ξεκινήσουμε με τρεις ομιλητές και ανά τρεις ομιλητές θα ομιλούν Κοινοβουλευτικοί Εκπρόσωποι . Με τη σειρά, έχουν ζητήσει τον λόγο η κ. Βάκη, ο κ. Κουτσούκος, ο κ. Κατσίκης. Ανά τρεις ομιλητές θα μπαίνουν και οι Κοινοβουλευτικοί Εκπρόσωποι .</seg>
                    <seg xml:id="ParlaMint-GR_2019-01-29-S1-commons.seg456">Τον λόγο έχει η κ. Κοζομπόλη από την Κοινοβουλευτική Ομάδα του ΣΥΡΙΖΑ για επτά λεπτά.</seg>
                </u>
                <u xml:id="ParlaMint-GR_2019-01-29-S1-commons.u127" ana="#regular" who="#ΚΟΖΟΜΠΟΛΗ-ΑΜΑΝΑΤΙΔΗ_ΓΕΩΡΓΙΟΥ_ΠΑΝΑΓΙΩΤΑ">
                    <seg xml:id="ParlaMint-GR_2019-01-29-S1-commons.seg457">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg458">Όσα ειπώθηκαν από τον Κοινοβουλευτικό Εκπρόσωπο της Νέας Δημοκρατίας προ ολίγου δεν με εξέπληξαν. Με λύπησαν όμως, γιατί τα είπε ο συγκεκριμένος Κοινοβουλευτικός Εκπρόσωπος, ο κ. Τζαβάρας, ο οποίος πολύ καλά γνωρίζει ότι καμμία διεθνή συμφωνία δεν αναγνωρίζει έθνη. Γνωρίζει πολύ καλά την επίσημη γραμμή του κόμματός του το 2008, τη διαμορφωθείσα εθνική γραμμή, και γνωρίζει πολύ καλά ότι αυτήν την εθνική γραμμή την πήγαμε πάρα πέρα με συνταγματική κατοχύρωση. Με λυπεί λοιπόν, που δεν έχει τη γενναιοδωρία να το παραδεχτεί.</seg>
                    <seg xml:id="ParlaMint-GR_2019-01-29-S1-commons.seg459">Επίσης, με λυπεί το γεγονός ότι έχουμε ζήσει σ' αυτήν την Αίθουσα, πραγματικά, δείγματα κακής νομοθέτησης και τα έχει επισημάνει και τα έχει καυτηριάσει στο παρελθόν ο κ. Τζαβάρας. Με λυπεί όμως, που δεν έχει τη γενναιοδωρία να παραδεχθεί ότι αυτό το νομοσχέδιο σήμερα είναι προϊόν καλής νομοθέτησης.</seg>
                    <seg xml:id="ParlaMint-GR_2019-01-29-S1-commons.seg460">Πριν ξεκινήσω να αναφερθώ στο συγκεκριμένο νομοσχέδιο, θα ήθελα να επαινέσω την κυρία Υπουργό.</seg>
                </u>
                <u xml:id="ParlaMint-GR_2019-01-29-S1-commons.u128" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg461">Πέντε ημέρες διαβούλευση.</seg>
                </u>
                <u xml:id="ParlaMint-GR_2019-01-29-S1-commons.u129" ana="#regular" who="#ΚΟΖΟΜΠΟΛΗ-ΑΜΑΝΑΤΙΔΗ_ΓΕΩΡΓΙΟΥ_ΠΑΝΑΓΙΩΤΑ">
                    <seg xml:id="ParlaMint-GR_2019-01-29-S1-commons.seg462">Και για τη διαβούλευση και για τις επιτροπές. Ακούστε! Πέντε; Πέντε. Τόσο προβλέπεται. Η Υπουργός είχε ευήκοα ώτα για το προϊόν της διαβούλευσης και στη διεργασία στις επιτροπές. Όλες οι παρατηρήσεις που έγιναν απ' όλους τους Βουλευτές, όλων των κομμάτων λήφθηκαν υπ' όψιν. Επίσης, λήφθηκαν υπ' όψιν οι παρατηρήσεις των φορέων, οι επιφυλάξεις τους και ως συνέπεια αυτών των παρατηρήσεων είχαμε διαρκώς συμπληρώσεις, νομοτεχνικές βελτιώσεις, με ένα αποτέλεσμα που είναι εκπληκτικό. Θέλω να επαινέσω την κυρία Υπουργό και τους συνεργάτες της γι' αυτό το αποτέλεσμα που έχουμε σήμερα στην Αίθουσα, το οποίο δείχνει και κάτι άλλο που επισήμανε η κυρία Υπουργός. Ότι δηλαδή έχουμε ανακτήσει την εθνική μας κυριαρχία και νομοθετούμε χωρίς υποδείξεις.</seg>
                    <seg xml:id="ParlaMint-GR_2019-01-29-S1-commons.seg463">Επί του σχεδίου νόμου: Πληθώρα εκθέσεων και δεκαετιών από τις αρχές του προηγούμενου αιώνα έχουν καταδείξει τη δημόσια διοίκηση ως τον μεγάλο ασθενή, με κυριότερες νόσους τη γραφειοκρατία, την αδιαφάνεια και τη διαφθορά. Οι παθογένειες της δημόσιας διοίκησης λειτουργούν εκτός όλων των άλλων ως διελκυστίνδα της δίκαιης ανάπτυξης του δημοσίου συμφέροντος και των πολιτών.</seg>
                    <seg xml:id="ParlaMint-GR_2019-01-29-S1-commons.seg464">Στον πυρήνα του υπό συζήτηση νομοσχεδίου είναι η λέξη «σχεδιασμός», που υπηρετείται από τις βασικές αρχές λειτουργίας της δημόσιας διοίκησης, την αξιοκρατία στις προσλήψεις και τη στελέχωση, την αποτελεσματικότητα στο έργο που υπηρετεί, τη δημοκρατία στη λειτουργία και τα δικαιώματα των εργαζομένων. Αναφέρομαι σε σχεδιασμό, γιατί το ίδιο το σχέδιο νόμου καταρτίζει σχέδιο για τις βραχυπρόθεσμες και μεσοπρόθεσμες προσλήψεις και θέτει όρους αποτελεσματικής λειτουργίας του δημοσίου, αλλά και αυτό καθ' αυτό το νομοσχέδιο αποτελεί το μέρος ενός συνολικότερου σχεδίου που έχει εκπονήσει η παρούσα Κυβέρνηση για τη δημόσια διοίκηση.</seg>
                    <seg xml:id="ParlaMint-GR_2019-01-29-S1-commons.seg465">Έτσι «κουμπώνει», να μου επιτραπεί η έκφραση, αυτό το νομοσχέδιο με τους δύο προηγούμενους ψηφισμένους νόμους, τον ν.4369/2016 και τον ν.4440/2016 και τους συμπληρώνει. Δεν αναφέρομαι στον ν.4325/2015, από τους πρώτους νόμους αυτής της Κυβέρνησης, γιατί ο συγκεκριμένος νόμος αποκατέστησε αδικίες στο πειθαρχικό δίκαιο, προσέλαβε τους υπαλλήλους που είχαν τεθεί σε διαθεσιμότητα και γενικά ήταν ένας νόμος που ήρε αδικίες από το παρελθόν. Αναφέρομαι στους δύο νόμους του 2016, συμπλήρωμα του οποίου αποτελεί το σημερινό σχέδιο νόμου, που συμπληρώνει αυτήν την κυβερνητική παρέμβαση.</seg>
                    <seg xml:id="ParlaMint-GR_2019-01-29-S1-commons.seg466">Το υπό επεξεργασία σχέδιο νόμου βρίσκεται κι αυτό στον αντίποδα της λογικής που ενέπλεξε τη δημόσια διοίκηση επί δεκαετίες με λογικές πελατειακών σχέσεων και την κατέστησε, όπως είπαν πολλοί, τον μεγάλο ασθενή, προκαλώντας μελέτες και εκθέσεις για την ίασή του, τουλάχιστον, από το 1950.</seg>
                    <seg xml:id="ParlaMint-GR_2019-01-29-S1-commons.seg467">Αφού με τα προηγούμενα νομοθετήματα καθορίστηκε ο τρόπος αξιολόγησης των δημοσίων υπαλλήλων, προβλέφθηκε η δεξαμενή άντλησης στελεχών με αξιοκρατικά και διαφανή κριτήρια και ο τρόπος κάλυψης των αναγκών των δημοσίων υπηρεσιών από εσωτερική μετακίνηση των δημοσίων υπαλλήλων, με σκοπό την αποκομματικοποίηση του κράτους και τον ψηφιακό μετασχηματισμό της δημόσιας διοίκησης.</seg>
                    <seg xml:id="ParlaMint-GR_2019-01-29-S1-commons.seg468">Με το εν λόγω νομοσχέδιο προβλέπεται σύστημα πολυετούς και ετήσιου στρατηγικού σχεδιασμού προσλήψεων τακτικού και εποχικού προσωπικού. Σε αντίθεση με τις αποσπασματικές προσλήψεις ανάλογα με την πίεση του κάθε Υπουργού, για πρώτη φορά καταγράφονται οι ανάγκες και αποτυπώνονται σ' έναν πολυετή προγραμματισμό με βάση τις εκτιμώμενες αποχωρήσεις και τις κενές οργανικές θέσεις. Αυτός αποστέλλεται στο Υπουργείο Διοικητικής Ανασυγκρότησης, το οποίο με απλοποιημένη διαδικασία αποστέλλει όλους αυτούς τους καταλόγους και τις διατυπωμένες ανάγκες στο ΑΣΕΠ για τη διοργάνωση των διαγωνισμών.</seg>
                    <seg xml:id="ParlaMint-GR_2019-01-29-S1-commons.seg469">Επειδή καμμία πρόσληψη δεν γίνεται χωρίς διαγωνισμό από το ΑΣΕΠ, ο προγραμματισμός θα ήταν κενό γράμμα εάν παράλληλα δεν θεσπίζονταν διατάξεις με τις οποίες προβλέπεται η ενδυνάμωση του ΑΣΕΠ. Είναι αυτή η ενδυνάμωση που δεν είδε πουθενά μέσα στο νομοσχέδιο ο κ. Τζαβάρας.</seg>
                    <seg xml:id="ParlaMint-GR_2019-01-29-S1-commons.seg470">Να θυμίσουμε - το είπε αυτό ο κ. Τζαβάρας - ότι το ΑΣΕΠ είναι από τις πρώτες ανεξάρτητες αρχές όπου τι γίνεται με τη θέσπισή τους; Το κράτος παραδέχεται την ανικανότητά του να διαχειριστεί με επάρκεια τις δικές του, τις δημόσιες υποθέσεις και ουσιαστικά παραδέχεται ότι βουλιάζει από το πλέγμα των κάθε λογής πελατειακών σχέσεων και εκχωρεί σε μία ουδέτερη διοίκηση, σε μία ουδέτερη δομή, αρμοδιότητες που κανονικά του αντιστοιχούν.</seg>
                    <seg xml:id="ParlaMint-GR_2019-01-29-S1-commons.seg471">Έτσι, λοιπόν, για να ανταπεξέλθει στον ενισχυμένο ρόλο του το ΑΣΕΠ και να παραμείνει ως θεσμικός εγγυητής της αξιοκρατίας και της διαφάνειας που μέχρι σήμερα έχει κερδίσει την εμπιστοσύνη των πολιτών, ενδυναμώνεται ως προς τον τρόπο της στελέχωσής του. Αυτό ακριβώς γίνεται. Αυτή είναι η ενδυνάμωσή του για να μπορέσει να επιτελέσει τον ρόλο του. Έχουμε ένα παράδειγμα τώρα ενός διαγωνισμού, του 3Κ, όπου 125.000 υποψήφιοι διαγωνίστηκαν για 8.500 θέσεις. Όλα αυτά τα δικαιολογητικά πώς θα ελεγχθούν; Αν, λοιπόν, δεν είναι ενδυνάμωση η στελέχωση, το να επιτραπεί να εργαστούν περισσότερες ώρες απ' όσες επιτρέπεται νομοθετικά, το να αμειφθούν καλύτερα, αν δεν είναι αυτό ενδυνάμωση, τι ακριβώς είναι, κύριε Τζαβάρα; Μπορεί να είναι βερμπαλισμός.</seg>
                    <seg xml:id="ParlaMint-GR_2019-01-29-S1-commons.seg472">Για τις ανάγκες διαμόρφωσης του επιτελικού σχεδιασμού, παρακολούθησης και υλοποίησης γίνεται το παρατηρητήριο. Ειπώθηκαν αυτά. Δεν έχω τον χρόνο να τα επαναλάβω. Έχει καταργηθεί, όμως - και αυτό δεν το προσέξατε, κύριε Τζαβάρα - η διάταξη από τον ν.4369. Επίσης, οι νέες υπηρεσίες της τεχνικής υποστήριξης προβλέπονται ακριβώς για να μπορέσει ένας νόμος όχι μόνο να νομοθετηθεί και να θεσπιστεί, αλλά να μπορέσει και να εφαρμοστεί.</seg>
                    <seg xml:id="ParlaMint-GR_2019-01-29-S1-commons.seg473">Προβλέπονται και τα δικαιώματα των εργαζομένων - ειπώθηκαν αυτά, δεν θα επαναλάβω - γιατί καμμία δομή δεν μπορεί να λειτουργήσει αν δεν έχουμε την επιμόρφωση, την κάλυψη των δικαιωμάτων των δημοσίων υπαλλήλων, αν δεν διαχειριστούμε αυτούς τους ανθρώπους και δεν τους δώσουμε όλα εκείνα τα εχέγγυα για να μπορέσουν να επιτελέσουν τη δουλειά τους. Μία απ' αυτές τις παραμέτρους είναι και το πειθαρχικό δίκαιο, ώστε να μην κρατούνται αυτοί οι άνθρωποι σε ομηρία για απεριόριστο χρονικό διάστημα με το όριο που τίθεται.</seg>
                    <seg xml:id="ParlaMint-GR_2019-01-29-S1-commons.seg474">Κλείνοντας, θα έλεγα ότι το υπό ψήφιση νομοσχέδιο δικαιώνει και στηρίζει την αποστολή του Υπουργείου Διοικητικής Μεταρρύθμισης και πρέπει να ψηφιστεί.</seg>
                    <seg xml:id="ParlaMint-GR_2019-01-29-S1-commons.seg475">Θα πω μία μόνο λέξη, αν μου επιτρέπετε, κύριε Πρόεδρε, για τις τρεις από τις τροπολογίες που υπογράφω. Η μία είναι η τροπολογία για τους υδρονομείς. Αυτοί οι άνθρωποι έχουν ένα πρόβλημα που τους ταλανίζει επί δέκα χρόνια μετά από την απόφαση και της ολομέλειας του Αρείου Πάγου που εκδόθηκε.</seg>
                    <seg xml:id="ParlaMint-GR_2019-01-29-S1-commons.seg476">Θα πω μία λέξη μόνο για την παρέκκλιση από τον νόμο της κινητικότητας του Εθνικού Κέντρου Δημόσιας Διοίκησης και Αυτοδιοίκησης και της Επιτροπής Εποπτείας και Ελέγχου Παιγνίων, γιατί δεν μπορούν να στελεχωθούν οι συγκεκριμένες υπηρεσίες με το νέο σύστημα και οι υποχρεώσεις τους είναι πάρα πολλές.</seg>
                    <seg xml:id="ParlaMint-GR_2019-01-29-S1-commons.seg477">Ευχαριστώ πολύ.</seg>
                </u>
                <u xml:id="ParlaMint-GR_2019-01-29-S1-commons.u130" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg478">Ευχαριστούμε την κ. Κοζομπόλη.</seg>
                    <seg xml:id="ParlaMint-GR_2019-01-29-S1-commons.seg479">Τον λόγο έχει η κ. Βούλτεψη από την Κοινοβουλευτική Ομάδα της Νέας Δημοκρατίας για επτά λεπτά.</seg>
                </u>
                <u xml:id="ParlaMint-GR_2019-01-29-S1-commons.u131" ana="#regular" who="#ΒΟΥΛΤΕΨΗ_ΙΩΑΝΝΗ_ΣΟΦΙΑ">
                    <seg xml:id="ParlaMint-GR_2019-01-29-S1-commons.seg480">Ευχαριστώ πολύ, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg481">Κατ' αρχάς, σε σχέση με την προηγούμενη συζήτηση που είχαμε, θα ήθελα να πω κάτι στην κυρία Υπουργό. Βεβαίως, έχετε το δικαίωμα να πάτε και στον ΣΥΡΙΖΑ και ακόμη παραπέρα. Κανείς δεν σας το έχει αρνηθεί. Όλα αυτά, όμως, τώρα θα είχαν αξία - ότι έχετε το δικαίωμα να μετακινηθείτε και να υπηρετήσετε μια κυβέρνηση του κέντρου και της κεντροαριστεράς κ.λπ. - εάν ο ίδιος ο κ. Τσίπρας δεν φρόντιζε μέρα παρά μέρα να μας θυμίζει ότι για όλα τα δεινά της χώρας φταίει το παλαιό σύστημα, δηλαδή ΠΑΣΟΚ και Νέα Δημοκρατία. Εσείς περιλαμβάνεστε σ' αυτό το παλαιό σύστημα - όπως και να το κάνουμε - από το ΄81, σε υψηλότατα αξιώματα, δηλαδή γραμματέας του κόμματος ή Υπουργός κ.λπ.. Αυτά, λοιπόν, τα παράπονα να τα πείτε στον Πρόεδρό σας, στον αρχηγό σας τώρα, ότι αφού εσύ έχεις πάρει όλους εμάς που ανήκουμε στο παλαιό σύστημα, δεν μπορείς να συνεχίσεις να κατακεραυνώνεις το παλαιό σύστημα. Είναι απλό και θα τελειώσει αυτό πραγματικά. Γιατί, τώρα, εδώ που είστε, πρέπει να ατσαλωθείτε με δύναμη, γιατί πράγματι αυτό το επιχείρημα του αρχηγού σας έρχεται σε αντίθεση με όλα αυτά τα οποία λέτε. Δεν λέμε κάτι άλλο.</seg>
                    <seg xml:id="ParlaMint-GR_2019-01-29-S1-commons.seg482">Και εσείς που κάθε φορά εκπλήσσεστε με τον Όρμπαν, τι, δεν έχει επισκεφθεί ο κ. Τσίπρας τον Όρμπαν;</seg>
                </u>
                <u xml:id="ParlaMint-GR_2019-01-29-S1-commons.u132" ana="#regular" who="#ΒΑΚΗ_ΓΕΩΡΓΙΟΥ_ΦΩΤΕΙΝΗ">
                    <seg xml:id="ParlaMint-GR_2019-01-29-S1-commons.seg483">Στο Ευρωπαϊκό Λαϊκό Κόμμα δεν είναι, κυρία Βούλτεψη;</seg>
                </u>
                <u xml:id="ParlaMint-GR_2019-01-29-S1-commons.u133" ana="#regular" who="#ΒΟΥΛΤΕΨΗ_ΙΩΑΝΝΗ_ΣΟΦΙΑ">
                    <seg xml:id="ParlaMint-GR_2019-01-29-S1-commons.seg484">Όχι, ένα λεπτό. Αφήστε τα παραμύθια.</seg>
                </u>
                <u xml:id="ParlaMint-GR_2019-01-29-S1-commons.u134" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg485">Κυρία Βάκη, σας παρακαλώ.</seg>
                </u>
                <u xml:id="ParlaMint-GR_2019-01-29-S1-commons.u135" ana="#regular" who="#ΤΖΑΒΑΡΑΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg486">Ο κ. Τσίπρας είναι του Ευρωπαϊκού Λαϊκού Κόμματος; Έχουμε ζεύξη….</seg>
                </u>
                <u xml:id="ParlaMint-GR_2019-01-29-S1-commons.u136" ana="#regular" who="#ΒΑΚΗ_ΓΕΩΡΓΙΟΥ_ΦΩΤΕΙΝΗ">
                    <seg xml:id="ParlaMint-GR_2019-01-29-S1-commons.seg487">Όχι.</seg>
                </u>
                <u xml:id="ParlaMint-GR_2019-01-29-S1-commons.u137" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg488">Κύριοι συνάδελφοι! Μιλάει από το Βήμα συνάδελφός σας.</seg>
                </u>
                <u xml:id="ParlaMint-GR_2019-01-29-S1-commons.u138" ana="#regular" who="#ΒΟΥΛΤΕΨΗ_ΙΩΑΝΝΗ_ΣΟΦΙΑ">
                    <seg xml:id="ParlaMint-GR_2019-01-29-S1-commons.seg489">Ο κ. Τσίπρας - επειδή μας έχετε τρελάνει με τον Όρμπαν - τον επισκέφτηκε στις 12 Σεπτεμβρίου του 2017. Έβγαλε ανακοίνωση που είπε ότι είχαν μια φιλική συζήτηση στο πλαίσιο του σεβασμού των διαφορετικών απόψεων και πριν φύγει, είπε στον Όρμπαν: «Το χωριό Μπελογιάννης και τα μάτια σου». Άλλον καημό δεν είχε ο Όρμπαν! Από την πόλη έρχομαι και στην κορφή κανέλα!</seg>
                    <seg xml:id="ParlaMint-GR_2019-01-29-S1-commons.seg490">Πήγε, λοιπόν, ο Τσίπρας στον Όρμπαν - που τον κατηγορείτε όλη μέρα εδώ - μίλησαν πάρα πολύ ωραία και μετά είπαν να προσέξουν μαζί και το χωριό «Μπελογιάννης». Ο ακραίος Όρμπαν που είναι στο Λαϊκό Κόμμα και ο κ. Τσίπρας που είναι με τον Μαδούρο!</seg>
                    <seg xml:id="ParlaMint-GR_2019-01-29-S1-commons.seg491">Δεν υπάρχει αμφιβολία ότι εδώ βρισκόμαστε μπροστά σε μια εξέλιξη προπαγανδιστικής εκστρατείας, για να αποσπαστεί η προσοχή του λαού από την κύρωση της συμφωνίας για τη Μακεδονία και τις παρενέργειές της που ήδη κάνουν την εμφάνισή τους.</seg>
                    <seg xml:id="ParlaMint-GR_2019-01-29-S1-commons.seg492">Σήμερα συζητούμε προσλήψεις Μακεδονίας σε βάθος τετραετίας. Αλλά σήμερα τις συζητούμε και τις συζητούσαμε όσο γινόταν η συζήτηση για τις Πρέσπες. Σήμερα έχουμε προσλήψεις Μακεδονίας, χθες αύξηση κατώτατου μισθού Μακεδονίας και αύριο ομόλογα Μακεδονίας. Κάνετε ό,τι μπορείτε, για να αλλάξετε την ατζέντα της συζήτησης.</seg>
                    <seg xml:id="ParlaMint-GR_2019-01-29-S1-commons.seg493">Όσον αφορά στις προσλήψεις, ξέρετε πολύ καλά ότι κλείνετε το μάτι υποσχόμενοι διορισμούς στο μέλλον.</seg>
                    <seg xml:id="ParlaMint-GR_2019-01-29-S1-commons.seg494">Όσον αφορά στην αύξηση του κατώτατου μισθού που ανακοίνωσε ο κ. Τσίπρας εν μέσω υπουργικών χειροκροτημάτων, ξέρετε ότι αυτό έπρεπε να είχε ήδη συμβεί από την 1η Ιανουαρίου του 2017 βάσει δικού μας νόμου, του ν.4172/2013. Αλλά τώρα το συνδέετε εσείς, διότι συνδεόταν πάντοτε με την έξοδο από τα μνημόνια. Εσείς με τι το συνδέετε τώρα, δεν ξέρω.</seg>
                    <seg xml:id="ParlaMint-GR_2019-01-29-S1-commons.seg495">Τι είναι αυτό που θέλετε να πείτε στον κόσμο; Ότι υπογράψαμε και ψηφίσαμε για να αποκτήσουν οι γείτονες μας όνομα, ταυτότητα, γλώσσα, δικαίωμα αυτοπροσδιορισμού, - θα τις δείτε τις συνέπειες - πρόσβαση στη θάλασσα, αλλά θα κάνουμε προσλήψεις, θα αυξήσουμε τον κατώτατο μισθό, ο οποίος θα μειωθεί μέσω της αύξησης των εισφορών και όλα αυτά; Δηλαδή, τι θα πετύχετε με αυτό; Η σύνδεση είναι ξεκάθαρη και η συναλλαγή είναι επίσης ξεκάθαρη. Δεν το λέμε μόνο εμείς. Το έγραψε η «HANDELSBLATT», η οποία είπε ότι η κ. Μέρκελ είναι επιεικής με τον κ. Τσίπρα, γιατί πάει καλά το θέμα του ονοματολογικού. Δεν το λέμε εμείς. Το έγραψε χθες το «POLITICO» όπου είπε ο Γιούνκερ ότι το γραμμάτιο αυτό της Μακεδονίας είναι αυτό που πληρώνει ο Τσίπρας για την καταστροφή του πρώτου εξαμήνου του 2015 και τη διάσωσή του. Προφανώς, γι' αυτό σας άφηναν να φτάσουμε εκεί που φτάσαμε.</seg>
                    <seg xml:id="ParlaMint-GR_2019-01-29-S1-commons.seg496">Τώρα ξαφνικά, ο ίδιος ο κ. Τσίπρας έκανε σύνδεση χθες της έκδοσης του ομολόγου με την κύρωση της Συμφωνίας των Πρεσπών. Τι λέτε, δηλαδή; Αυτό περίμεναν οι αγορές, αυτά τα «αρπακτικά κοράκια», «οι λύκοι», τα «μαντρόσκυλα» του συστήματος, οι «διεθνείς απατεώνες», όπως τους αποκαλούσατε; Περίμεναν να δώσουμε τη Μακεδονία, για να μας επιτρέψουν να βγούμε στις αγορές;</seg>
                    <seg xml:id="ParlaMint-GR_2019-01-29-S1-commons.seg497">Σε αυτές τις αγορές που ο κ. Τσίπρας μάς καλούσε να τους γυρίσουμε την πλάτη, να τους πετάξουμε στα σκουπίδια, που μας αποκαλούσε εμάς ταλιμπάν των αγορών, περιμένανε τη μέρα που θα βαφτίζαμε τον Ζάεφ Μακεδόνα και πρωτοξάδελφο του Μεγαλέξανδρου για να βγούμε στις αγορές;</seg>
                    <seg xml:id="ParlaMint-GR_2019-01-29-S1-commons.seg498">Επίσης, πληροφορηθήκαμε χθες με τον πλέον επίσημο τρόπο ότι υποχώρησε η απόδοση του δεκαετούς ελληνικού ομολόγου μετά τη ψήφιση από το Κοινοβούλιο της Συμφωνίας των Πρεσπών. Δηλαδή, συγγνώμη, δεν κατάλαβα. Εσείς τα συνδέετε, όχι εμείς πια. Μόνοι σας βγαίνετε και τα λέτε: Προσλήψεις Μακεδονίας, αυξήσεις Μακεδονίας, ομόλογο Μακεδονίας. Στην ουσία τίποτε, διότι, όπως σας είπα, οι προσλήψεις θα είχαν ήδη οργανωθεί, αν επιτρέπατε και δεν ανακόπτατε την πορεία της χώρας προς την έξοδο από τα μνημόνια.</seg>
                    <seg xml:id="ParlaMint-GR_2019-01-29-S1-commons.seg499">Όσο για την έξοδο στις αγορές, είχαμε βγει ήδη δύο φορές το 2014. Κάνετε ότι δεν το ακούτε, το δυσφημείτε, όχι το οικονομικό σας επιτελείο. Ωστόσο, βγήκαμε στις αγορές κανονικότατα στις 11 Απριλίου του 2014 με πενταετές και πήραμε 3.000.000.000 και στις 10 Ιουλίου του 2014 ξαναβγήκαμε με τριετές και πήραμε 1.500.000.000, ό,τι και να λέτε. Τώρα μας λέτε ότι τότε το επιτόκιο ήταν πιο ψηλό. Μα, τέσσερα χρόνια πριν προφανώς θα ήταν πιο ψηλό το επιτόκιο. Τώρα να δούμε που βλέπουμε ότι ανοίξατε το βιβλίο των προσφορών και τελικά βλέπουμε ότι το επιτόκιο είναι τσιμπημένο.</seg>
                    <seg xml:id="ParlaMint-GR_2019-01-29-S1-commons.seg500">Επίσης, να μου πείτε, γιατί θα πείτε πολλά τώρα, τι έγινε τον Ιούνιο του 2015 και το δεκαετές το πήγατε κοντά 13%, το πενταετές κοντά 19% και το τριετές κοντά 28%. Σ' αυτήν την κατάσταση φέρατε τη χώρα. Και τότε μας κατηγορούσε ότι ήταν στημένη η έξοδος και ότι είμαστε συνεταιράκι της «GOLDMAN SACHS». Και τι ανακοινώσατε χθες; Ανακοινώσατε ότι τη δική σας έξοδο την οργανώνει και η «GOLDMAN SACHS» και η «MERRILL LYNCH» και η HSBC και η JP Morgan και η Morgan Stanley και η Societe Generale και η Bank of America και βέβαια ομόλογο αγγλικού δικαίου. Πρώτη φορά Αριστερά στ' αλήθεια, γιατί όλα αυτά για τα οποία μας κατηγορούσατε τώρα τα κάνετε εις δεκαπλούν.</seg>
                    <seg xml:id="ParlaMint-GR_2019-01-29-S1-commons.seg501">Προφανώς, αυτό εννοούσε ο κ. Τσίπρας, όταν έλεγε ότι θα βαράει τα νταούλια και θα χορεύουν οι αγορές. Δηλαδή το ανάποδο, όπως πάντα, οι αγορές θα βαράνε τα νταούλια της Μακεδονίας και θα χορεύει ο κ. Τσίπρας. Να θυμάστε, όμως, ότι μετά τα νταούλια της Μακεδονίας έρχεται και η καμπάνα της Μακεδονίας.</seg>
                    <seg xml:id="ParlaMint-GR_2019-01-29-S1-commons.seg502">Ευχαριστώ.</seg>
                </u>
                <u xml:id="ParlaMint-GR_2019-01-29-S1-commons.u139" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg503">Ευχαριστούμε την κ. Βούλτεψη.</seg>
                    <seg xml:id="ParlaMint-GR_2019-01-29-S1-commons.seg504">Τον λόγο έχει ο κ. Κεγκέρογλου από τη Δημοκρατική Συμπαράταξη.</seg>
                </u>
                <u xml:id="ParlaMint-GR_2019-01-29-S1-commons.u140" ana="#regular" who="#ΚΕΓΚΕΡΟΓΛΟΥ_ΑΛΕΞΑΝΔΡΟΥ_ΒΑΣΙΛΕΙΟΣ">
                    <seg xml:id="ParlaMint-GR_2019-01-29-S1-commons.seg505">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg506">Άνοιξε μια συζήτηση και από την κυρία Υπουργό και από τους μέχρι τώρα ομιλητές για τη δημόσια διοίκηση. Νομίζω ότι είναι μεγάλη η συζήτηση που μπορεί να αναπτυχθεί και να συμφωνήσουμε ή να διαφωνήσουμε.</seg>
                    <seg xml:id="ParlaMint-GR_2019-01-29-S1-commons.seg507">Αν, όμως, δούμε ιστορικά, από τον εμφύλιο και μετά τουλάχιστον, η δημόσια διοίκηση συνέχισε να αξιοποιείται δεόντως από τις κυβερνήσεις και τα κόμματα, αναλόγως βεβαίως με τη συγκυρία και αυτό συνεχίστηκε μέχρι που αποφάσισε το ΠΑΣΟΚ και η δημοκρατική παράταξη να βάλουν ένα τέλος σε αυτήν την εξάρτηση, στις πελατειακές σχέσεις και στο γεγονός ότι στο δημόσιο είχαν πρόσβαση μόνο οι έχοντες «μπάρμπα εις την Κορώνη» και αυτοί οι οποίοι μεταπηδούσαν εις τους έχοντες «μπάρμπα εις την Κορώνη».</seg>
                    <seg xml:id="ParlaMint-GR_2019-01-29-S1-commons.seg508">Πραγματικά, το ΠΑΣΟΚ από την πρώτη μέρα προχώρησε σε τομές για να αλλάξει αυτό το σύστημα, αυτή η αντίληψη και αυτές οι δομές που είχαν δημιουργηθεί. Δυστυχώς και τις ημέρες μέχρι το '90 είδαμε να αναπτύσσονται και εντός του ΠΑΣΟΚ συστήματα διάφορα παραθεσμικά για να αξιοποιήσουν τα κενά και το ό,τι υπήρχε.</seg>
                    <seg xml:id="ParlaMint-GR_2019-01-29-S1-commons.seg509">Γι' αυτό το '93 με την ανάληψη της διακυβέρνησης ξανά από το ΠΑΣΟΚ μπήκε επί τάπητος πρώτα από όλα το θέμα της εισαγωγής στη δημόσια διοίκηση των στελεχών, της πρόσληψης των στελεχών και των διαδικασιών. Και τότε τερματίστηκαν και οι λογικές των «κομματικών», γιατί δεν ήταν κομματικά, ατομικά συστήματα μέσα στο κόμμα ήταν. Είχαμε δει τις ομάδες, οι οποίες είχαν δημιουργηθεί και στον δικό μας χώρο, αλλά και έξω από τα κόμματα μέσα στον δημόσιο χώρο.</seg>
                    <seg xml:id="ParlaMint-GR_2019-01-29-S1-commons.seg510">Το ΑΣΕΠ, λοιπόν, δεν είναι μία απλή νομοθετική πρωτοβουλία. Είναι η τομή στα ιστορικά χρονικά της δημόσιας διοίκησης και αυτό νομίζω ότι θα πρέπει να το διαφυλάξουμε και να το ενισχύσουμε.</seg>
                    <seg xml:id="ParlaMint-GR_2019-01-29-S1-commons.seg511">Άκουσα με προσοχή την Υπουργό που διάβασε από την εισηγητική έκθεση και βεβαίως έτσι είναι τα πράγματα. Μόνο που βλέπουμε κατά καιρούς - και με τη σημερινή διακυβέρνηση το έχουμε δει και με άλλες - να παρεμβαίνουν στο ΑΣΕΠ ατύπως ή και εγγράφως - τα έγγραφα έχουν δημοσιοποιηθεί - να κάνουν παραινέσεις, δήθεν, αγωνίας σε σχέση με τη στελέχωση της δημόσιας διοίκησης. Στην ουσία είναι παρεμβάσεις. Όλα αυτά πρέπει να τερματιστούν. Δεν πρέπει να μένει κανένα περιθώριο. Και βέβαια, είδαμε και καταγγελίες να παραιτούνται σύμβουλοι του ΑΣΕΠ, εξαναγκαζόμενοι από άλλες καταστάσεις.</seg>
                    <seg xml:id="ParlaMint-GR_2019-01-29-S1-commons.seg512">Δεν είναι, όμως, μόνο το ΑΣΕΠ. Τα Κέντρα Εξυπηρέτησης Πολιτών είναι ένας άλλος θεσμός. Είναι οι ανεξάρτητες αρχές. Με έκπληξη άκουσα προηγουμένως την ομιλήτρια του ΣΥΡΙΖΑ να λέει ότι οι ανεξάρτητες αρχές είναι «η εκχώρηση της εξουσίας της διοίκησης που δεν μπορεί να κάνει τη δουλειά της». Οποία ανάλυση, βαθυστόχαστη και τεκμηριωμένη!</seg>
                    <seg xml:id="ParlaMint-GR_2019-01-29-S1-commons.seg513">Κοιτάξτε, οι ανεξάρτητες αρχές, αν δεν έχετε καταλάβει, ελέγχουν και τη διοίκηση. Έχουν μία εξουσία υπεράνω της διοίκησης, για να ελέγχουν και τη διοίκηση. Παραδείγματος χάριν, ο Συνήγορος του Παιδιού, στο πλαίσιο του θεσμού του Συνηγόρου του Πολίτη, ελέγχει και τη διοίκηση. Αυτός καθ' εαυτός ο θεσμός του Συνηγόρου του Πολίτη ελέγχει και τη διοίκηση ή κατ' εξοχήν τη διοίκηση. Άρα δεν μπορεί να λέτε ότι οι ανεξάρτητες αρχές κάνουν διοικητική δουλειά. Η Επιτροπή Ανταγωνισμού πρέπει να ελέγχει και τη διοίκηση.</seg>
                    <seg xml:id="ParlaMint-GR_2019-01-29-S1-commons.seg514">Είναι απαράδεκτο αυτό το οποίο ακούστηκε και είναι απότοκο της αντίληψης του κρατισμού, ότι το κράτος, το σοβιετικού τύπου κράτος, το οποίο ουσιαστικά έχετε κι εσείς στο μυαλό σας, θα πρέπει να κάνει τα πάντα. Ναι, αλλά με ποιους θεσμούς; Γιατί το κράτος, με την ευρεία έννοια, είναι ανωτάτη αρχή. Με τους κυβερνητικούς θεσμούς; Να ταυτίσουμε, δηλαδή, τούτη την ώρα τον λαό, το κράτος με την Κυβέρνηση ή με την Αντιπολίτευση ή με οποιονδήποτε άλλο θεσμό; Όχι, κύριοι. Οι ανεξάρτητες αρχές - και θα τις υπερασπιστούμε - χρειάζονται βεβαίως τον εκσυγχρονισμό τους, την ενδυνάμωσή τους, την προσαρμογή τους στα νέα δεδομένα.</seg>
                    <seg xml:id="ParlaMint-GR_2019-01-29-S1-commons.seg515">Εμείς δεν σταματήσαμε, όμως, πριν την κρίση ή το 2003 τον εκσυγχρονισμό της δημόσιας διοίκησης. Η κρίση που «έσκασε» και πιστεύω να συμφωνούμε, τουλάχιστον σε αυτό, να μην έχετε αλλάξει άποψη, κυρία Υπουργέ, κυρία Ξενογιαννακοπούλου, ότι η κρίση που είναι απότοκο, κυρίως και όχι μόνο, του εκτροχιασμού σε όλα, όχι μόνο του οικονομικού εκτροχιασμού, της διακυβέρνησης Καραμανλή, μας έδειξε τι αλλαγές πρέπει να γίνουν σε αυτό τον τόπο.</seg>
                    <seg xml:id="ParlaMint-GR_2019-01-29-S1-commons.seg516">Αυτές τις αλλαγές τις ξεκινήσαμε από την πρώτη μέρα. Δεν είναι μόνο η «ΔΙΑΥΓΕΙΑ». Η ηλεκτρονική συνταγογράφηση είναι μία σημαντική θεσμική παρέμβαση, που τα αποτελέσματά της τα γνωρίζουμε. Είναι οι ηλεκτρονικές προμήθειες. Μέσα στην κρίση έγιναν όλα αυτά, μέσα στην προσπάθεια για την αντιμετώπιση της κρίσης. Και βέβαια, όλα αυτά συνεχίστηκαν με τον έναν ή τον άλλο τρόπο με όλες τις κυβερνήσεις.</seg>
                    <seg xml:id="ParlaMint-GR_2019-01-29-S1-commons.seg517">Αυτό το οποίο δεν επιτρέπεται σήμερα είναι να επιστρέψουμε σε παλιές αντιλήψεις. Η νέα εποχή, η οποία υπάρχει, δεν προσδιορίζεται ούτε από την 20η Αυγούστου, που έληξαν τυπικά οι δανειακές συμβάσεις, ούτε βεβαίως από την ανάληψη της διακυβέρνησης από τη μία ή την άλλη κυβέρνηση. Η νέα εποχή, και σε παγκόσμιο επίπεδο και σε ευρωπαϊκό, έχει να κάνει με τις εξελίξεις.</seg>
                    <seg xml:id="ParlaMint-GR_2019-01-29-S1-commons.seg518">Η ανάγκη να συγχρονιστούμε παραδείγματος χάριν με την τέταρτη βιομηχανική επανάσταση, με την εποχή της τεχνητής νοημοσύνης, δημιουργεί νέα δεδομένα. Αυτή είναι η νέα εποχή. Δεν έχει να κάνει με τις κυβερνητικές αλλαγές. Όταν, λοιπόν, έχουμε αυτή την ανάγκη στην εποχή της τέταρτης βιομηχανικής επανάστασης και εδώ έχουμε τη διαχείριση της ψηφιακής πολιτικής από άλλο Υπουργό απ' αυτό της διοικητικής ανασυγκρότησης, καταλαβαίνετε ότι δεν μπορεί να προχωρήσει.</seg>
                    <seg xml:id="ParlaMint-GR_2019-01-29-S1-commons.seg519">Όταν έχουμε αναβίωση παλιών πελατειακών συστημάτων, που έχουν να κάνουν με την αξιοποίηση στελεχών, δεν μπορεί να προχωρήσει. Δεν είναι νέα εποχή αυτό. Είναι παλινόρθωση στα παλαιοδεξιά συστήματα! Δεν μπορώ να αποκλείσω ότι, αφού έχει και δεξιούς η Κυβέρνησή σας και παλαιούς και καθαρόαιμους, μπορεί να έχετε επηρεαστεί και μπολιαστεί από τις αντιλήψεις τους. Εδώ, όμως, δεν έχει αυτό ανάγκη η χώρα.</seg>
                </u>
                <u xml:id="ParlaMint-GR_2019-01-29-S1-commons.u141" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg520">Ελάτε, κύριε συνάδελφε.</seg>
                </u>
                <u xml:id="ParlaMint-GR_2019-01-29-S1-commons.u142" ana="#regular" who="#ΚΕΓΚΕΡΟΓΛΟΥ_ΑΛΕΞΑΝΔΡΟΥ_ΒΑΣΙΛΕΙΟΣ">
                    <seg xml:id="ParlaMint-GR_2019-01-29-S1-commons.seg521">Λίγο χρόνο, κύριε Πρόεδρε, εάν θέλετε, και θα παρακαλέσω έναν άλλο συνάδελφο για να κερδίσουμε τον χρόνο.</seg>
                    <seg xml:id="ParlaMint-GR_2019-01-29-S1-commons.seg522">Ήταν η πρώτη περίοδος μετά την κρίση που συζητούσαμε ξανά πόσοι γενικοί γραμματείς πρέπει να υπάρχουν στα Υπουργεία. Και υπήρχε μία προσπάθεια να γίνει αυτή η ανασυγκρότηση. Είχε καταλήξει στο νούμερο των τριάντα ή των σαράντα.</seg>
                    <seg xml:id="ParlaMint-GR_2019-01-29-S1-commons.seg523">Ήρθε ο κ. Μητσοτάκης, που επικαλείται μοντέρνες πότε - πότε και εκσυγχρονιστικές απόψεις και με τον έναν ή τον άλλο τρόπο πρόσθετε και ξαναπρόσθετε - υπήρχαν πιέσεις από τον έναν Υπουργό και από τον άλλον - και φτάσαμε στον αριθμό των εξήντα πέντε.</seg>
                    <seg xml:id="ParlaMint-GR_2019-01-29-S1-commons.seg524">Και ήρθατε εσείς από το 2015 και μετά και νομοθετήσατε. Και ξέρετε πόσες τις κάνατε, κυρία Υπουργέ; Τις κάνατε ενενήντα δύο. Και μία που προστίθεται σήμερα, φτάσαμε τις ενενήντα τρεις τομεακοί γραμματείς, αναπληρωτές τομεακοί γραμματείς, θεματικοί γραμματείς, ειδικοί τομεακοί ή θεματικοί. Είναι δυνατόν να προχωρήσουμε με τέτοιες λογικές;</seg>
                    <seg xml:id="ParlaMint-GR_2019-01-29-S1-commons.seg525">Και επιπλέον διατηρείτε και τις παλιές - δεν λέτε πότε καταργούνται - και δημιουργείτε και νέες. Και επιπλέον δημιουργείτε το μητρώο των στελεχών για τη δημόσια διοίκηση - που έπρεπε να γίνει - αλλά βάζετε σε κάθε προκήρυξη διαφορετικά κριτήρια.</seg>
                </u>
                <u xml:id="ParlaMint-GR_2019-01-29-S1-commons.u143" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg526">Κύριε συνάδελφε…</seg>
                </u>
                <u xml:id="ParlaMint-GR_2019-01-29-S1-commons.u144" ana="#regular" who="#ΚΕΓΚΕΡΟΓΛΟΥ_ΑΛΕΞΑΝΔΡΟΥ_ΒΑΣΙΛΕΙΟΣ">
                    <seg xml:id="ParlaMint-GR_2019-01-29-S1-commons.seg527">Έχουμε κάνει κοινοβουλευτικό έλεγχο σε αυτό. Δεν μπορεί να προσαρμόζονται τα κριτήρια σε κάθε προκήρυξη ανάλογα με το πρόσωπο που θέλετε να πάρετε.</seg>
                </u>
                <u xml:id="ParlaMint-GR_2019-01-29-S1-commons.u145" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg528">Κύριε Κεγκέρογλου, σας παρακαλώ, κοντεύουμε στα δέκα λεπτά!</seg>
                </u>
                <u xml:id="ParlaMint-GR_2019-01-29-S1-commons.u146" ana="#regular" who="#ΚΕΓΚΕΡΟΓΛΟΥ_ΑΛΕΞΑΝΔΡΟΥ_ΒΑΣΙΛΕΙΟΣ">
                    <seg xml:id="ParlaMint-GR_2019-01-29-S1-commons.seg529">Αυτό και εάν είναι αναβίωση και νομιμοποίηση του παλαιοδεξιού μοντέλου με σύγχρονες μεθόδους. Δεν γίνεται αυτό!</seg>
                </u>
                <u xml:id="ParlaMint-GR_2019-01-29-S1-commons.u147" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg530">Ελάτε, κύριε Κεγκέρογλου! Κοντεύουμε στα δέκα λεπτά. Ζητήσατε ένα λεπτό. Σας παρακαλώ πολύ!</seg>
                </u>
                <u xml:id="ParlaMint-GR_2019-01-29-S1-commons.u148" ana="#regular" who="#ΚΕΓΚΕΡΟΓΛΟΥ_ΑΛΕΞΑΝΔΡΟΥ_ΒΑΣΙΛΕΙΟΣ">
                    <seg xml:id="ParlaMint-GR_2019-01-29-S1-commons.seg531">Ολοκληρώνω, κύριε Πρόεδρε - και ευχαριστώ πολύ - με μία κουβέντα για τον κατώτατο μισθό. Αναφέρθηκε. Είναι πάρα πολύ σημαντικό. Έπρεπε να είχε εφαρμοστεί ο νόμος ο οποίος ίσχυε από το 2017 βεβαίως. Υπήρχαν οι προϋποθέσεις και πρωτύτερα. Δυστυχώς, είχαμε μια οπισθοδρόμηση λόγω του τρίτου μνημονίου.</seg>
                    <seg xml:id="ParlaMint-GR_2019-01-29-S1-commons.seg532">Απορώ, όμως, γιατί συνεχίζετε να υπερθεματίζετε το κρατικίστικο μοντέλο, δηλαδή να αποφασίζει το Υπουργικό Συμβούλιο. Πρέπει να πάμε στις συλλογικές διαπραγματεύσεις. Και βέβαια, εάν δεν συνοδευτεί το μέτρο της αύξησης του κατώτατου από ένα πλαίσιο φορολογικών μέτρων και τη μη κατάργηση του αφορολόγητου από 1-1-2020, τότε θα είναι δώρον - άδωρον.</seg>
                </u>
                <u xml:id="ParlaMint-GR_2019-01-29-S1-commons.u149" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg533">Ελάτε, κύριε συνάδελφε. Βοηθήστε λίγο τη διαδικασία. Ευχαριστούμε!</seg>
                </u>
                <u xml:id="ParlaMint-GR_2019-01-29-S1-commons.u150" ana="#regular" who="#ΚΕΓΚΕΡΟΓΛΟΥ_ΑΛΕΞΑΝΔΡΟΥ_ΒΑΣΙΛΕΙΟΣ">
                    <seg xml:id="ParlaMint-GR_2019-01-29-S1-commons.seg534">Άρα χρειάζεται μία συνολική αναμόρφωση και όχι προεκλογικού τύπου μόνο παροχές, οι οποίες δεν καλύπτουν τις ανάγκες της κοινωνίας σήμερα.</seg>
                    <seg xml:id="ParlaMint-GR_2019-01-29-S1-commons.seg535">Ευχαριστούμε, κύριε Πρόεδρε.</seg>
                </u>
                <u xml:id="ParlaMint-GR_2019-01-29-S1-commons.u151" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg536">Ευχαριστώ πολύ.</seg>
                    <seg xml:id="ParlaMint-GR_2019-01-29-S1-commons.seg537">Μέχρι να έρθει η κ. Βάκη στο Βήμα, θα κάνω δύο ανακοινώσεις προς το Σώμα.</seg>
                    <seg xml:id="ParlaMint-GR_2019-01-29-S1-commons.seg538">Κυρίες και κύριοι συνάδελφοι γίνεται γνωστό στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής και ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ», είκοσι εννέα μαθήτριες και μαθητές και δύο συνοδοί εκπαιδευτικοί από το 4ο Γενικό Λύκειο Πύργου.</seg>
                    <seg xml:id="ParlaMint-GR_2019-01-29-S1-commons.seg539">Η Βουλή τούς καλωσορίζει.</seg>
                    <seg xml:id="ParlaMint-GR_2019-01-29-S1-commons.seg540">Επίσης, ο Αντιπρόεδρος της Κυβέρνησης - Υπουργός Οικονομίας και Ανάπτυξης, οι Υπουργοί Προστασίας του Πολίτη, Οικονομικών, Μεταναστευτικής Πολιτικής, Ναυτιλίας και Νησιωτικής Πολιτικής, οι Αναπληρωτές Υπουργοί Οικονομίας και Ανάπτυξης, Οικονομικών και Ναυτιλίας και Νησιωτικής Πολιτικής, καθώς και η Υφυπουργός Οικονομικών, κατέθεσαν σήμερα 29 Ιανουαρίου 2019 σχέδιο νόμου: «Κύρωση της από 31 Δεκεμβρίου 2018 Πράξης Νομοθετικού Περιεχομένου «Παράταση δυνατότητας εξαίρεσης κύριας κατοικίας από τη ρευστοποίηση δυνάμει του νόμου 3869/2010 του 2010 (Α΄ 130) παράταση μειωμένων συντελεστών ΦΠΑ στα νησιά Λέρο, Λέσβο, Κω, Σάμο, και Χίο και επέκταση εφαρμογής του μέτρου του «Μεταφορικού Ισοδύναμου» του νόμου 4551/2018»».</seg>
                    <seg xml:id="ParlaMint-GR_2019-01-29-S1-commons.seg541">Παραπέμπεται στην αρμόδια Διαρκή Επιτροπή.</seg>
                    <seg xml:id="ParlaMint-GR_2019-01-29-S1-commons.seg542">Τον λόγο έχει η Κοινοβουλευτική Εκπρόσωπος του ΣΥΡΙΖΑ, κ. Βάκη, για δώδεκα λεπτά. Αμέσως μετά ο κ. Λαζαρίδης.</seg>
                </u>
                <u xml:id="ParlaMint-GR_2019-01-29-S1-commons.u152" ana="#regular" who="#ΒΑΚΗ_ΓΕΩΡΓΙΟΥ_ΦΩΤΕΙΝΗ">
                    <seg xml:id="ParlaMint-GR_2019-01-29-S1-commons.seg543">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg544">Κυρίες και κύριοι συνάδελφοι, θα ξεκινήσω από τα του νομοσχεδίου και μετά θα εισέλθω στα όσα ακούστηκαν από τους προλαλήσαντες και τις προλαλήσασες.</seg>
                    <seg xml:id="ParlaMint-GR_2019-01-29-S1-commons.seg545">Ξεκινώ, λοιπόν, από το νομοσχέδιο, το οποίο θεωρώ πολύ σημαντικό. Η παραγωγική ανασυγκρότηση της χώρας και η δίκαιη ανάπτυξη οφείλουν πάντοτε να συμβαδίζουν με τη θεσμική και δημοκρατική θωράκιση και ενδυνάμωσή της. Η δημόσια διοίκηση είναι δείκτης και συστατικό στοιχείο του δημοκρατικού πολιτεύματος. Αν ανατρέξει κανείς στην ιστορία της, θα διαπιστώσει μία διαχρονική παθογένεια, μία παθογένεια που αντιμετωπίστηκε με μία βαρβαρότητα που επέβαλε βιαίως η εποχή των μνημονίων.</seg>
                    <seg xml:id="ParlaMint-GR_2019-01-29-S1-commons.seg546">Κυρίες και κύριοι συνάδελφοι, η ελληνική δημόσια διοίκηση υπήρξε ένα γραφειοκρατικό τέρας που δεν υπηρετούσε, που απειλούσε καθημερινά τον πολίτη, ένα τέρας που εξέθρεψε ένα παρασιτικό πελατειακό δίκτυο κομματικών και όχι αξιοκρατικών τοποθετήσεων από εσάς, τους κατά τα άλλα διαπρύσιους κήρυκες της αριστείας και τους ομνύοντες εις το όνομα της αξιοκρατίας.</seg>
                    <seg xml:id="ParlaMint-GR_2019-01-29-S1-commons.seg547">Η αντιμετώπιση που προτάθηκε από τους αρχιτέκτονες των μνημονίων και τους εγχώριους θεράποντές τους έδωσε τη χαριστική βολή και το δημόσιο έγινε ανθρωποθυσία στον βωμό νεοφιλελεύθερων προταγμάτων και της δήθεν βιωσιμότητας του ελληνικού χρέους, που είχε κάνει τότε τον βίο αβίωτο των εργαζομένων στις υπηρεσίες του. Η δημόσια διοίκηση κατασυκοφαντήθηκε, απαξιώθηκε, τραυματίστηκε, αποψιλώθηκε από υπηρεσίες και από πολύτιμο ανθρώπινο δυναμικό.</seg>
                    <seg xml:id="ParlaMint-GR_2019-01-29-S1-commons.seg548">Κυρίες και κύριοι Βουλευτές, ήδη από το 2015 η Κυβέρνηση νομοθέτησε για τη δημόσια διοίκηση με γνώμονα αποκλειστικά την αποκατάσταση αδικιών αφενός, αλλά και τη διαφάνεια και την ποιοτική βελτίωση της διοίκησης.</seg>
                    <seg xml:id="ParlaMint-GR_2019-01-29-S1-commons.seg549">Επιτρέψτε μου μια σύντομη παράθεση πεπραγμένων. Το 2015 με τον ν.4325 «Εκδημοκρατισμός της διοίκησης, καταπολέμηση γραφειοκρατίας και ηλεκτρονική διακυβέρνηση, αποκατάσταση αδικιών και άλλες διατάξεις» τι έκανε η Κυβέρνηση τότε; Έβαλε τέλος στις διαθεσιμότητες και στις απολύσεις. Έβαλε τέλος σε έναν ακήρυχτο πόλεμο και επέφερε την ειρήνη στον δημόσιο τομέα.</seg>
                    <seg xml:id="ParlaMint-GR_2019-01-29-S1-commons.seg550">Το 2016, ο ν.4369, «Εθνικό Μητρώο Επιτελικών Στελεχών Δημόσιας Διοίκησης», και ο ν.4440/2016 τι έκαναν; Κατοχύρωσαν νομοθετικά τη διαφάνεια, την αποκομματικοποίηση και τη θεσμική μνήμη του δημοσίου, επιλέγοντας στελέχη και γενικούς γραμματείς με βάση τα βιογραφικά σημειώματα και όχι κομματικές ταυτότητες, αλλά και τη δυνατότητα προσωπικής σταδιοδρομίας και λειτουργικότητας διά μέσου ενός απλουστευμένου συστήματος κινητικότητας, το οποίο λειτουργεί και έχει και μεγάλη απήχηση.</seg>
                    <seg xml:id="ParlaMint-GR_2019-01-29-S1-commons.seg551">Το πνεύμα από το οποίο εμφορείται το παρόν σχέδιο νόμου είναι αυτό της περαιτέρω ενίσχυσης της αποτελεσματικότητας, αλλά και της αξιοκρατίας, του αξιόμαχου της δημόσιας διοίκησης, που οφείλει να στρατεύεται στην υπηρεσία του δημόσιου συμφέροντος και του πολίτη, αλλά και της πλήρους διαφάνειας όσον αφορά την επιλογή των στελεχών που θα την απαρτίζουν.</seg>
                    <seg xml:id="ParlaMint-GR_2019-01-29-S1-commons.seg552">Επιγραμματικά, πρώτον, το παρόν νομοσχέδιο εισάγει το σύστημα του τετραετούς προγραμματισμού των προσλήψεων του τακτικού προσωπικού που κατατίθεται στα αρμόδια Υπουργεία, λαμβάνοντας βεβαίως υπ' όψιν τον ετήσιο κρατικό προϋπολογισμό, αλλά και το εκάστοτε Μεσοπρόθεσμο Πλαίσιο Δημοσιονομικής Στρατηγικής. Για το τακτικό και εποχικό προσωπικό κατατίθεται ένα ετήσιο σχέδιο προσλήψεων κατά κατηγορία, κλάδο και ειδικότητα.</seg>
                    <seg xml:id="ParlaMint-GR_2019-01-29-S1-commons.seg553">Λίγο πολύ γνωρίζουμε όλες και όλοι την άναρχη στελέχωση που ακολούθησε η υποστελέχωση τεχνικών υπηρεσιών, υπηρεσιών καθαριότητας σε Οργανισμούς Τοπικής Αυτοδιοίκησης Α΄ και Β΄ βαθμού με τραγικές πολλές φορές για τον πολίτη συνέπειες.</seg>
                    <seg xml:id="ParlaMint-GR_2019-01-29-S1-commons.seg554">Το δεύτερο είναι ότι οι προκηρύξεις του ΑΣΕΠ απορρέουν από υπαρκτές ανάγκες και επιτρέπεται από το νομοσχέδιο να ενοποιούνται αιτήματα σε μία ενιαία κατά κλάδους και ειδικότητες προκήρυξη που συγκεντρώνει τις θέσεις που ζητούν οι οικείοι φορείς.</seg>
                    <seg xml:id="ParlaMint-GR_2019-01-29-S1-commons.seg555">Τρίτον, το ΑΣΕΠ, στο πλαίσιο της συνταγματικά κατοχυρωμένης ανεξαρτησίας των μελών του, ενδυναμώνεται και κατοχυρώνονται βασικά εργασιακά δικαιώματα των υπαλλήλων του.</seg>
                    <seg xml:id="ParlaMint-GR_2019-01-29-S1-commons.seg556">Τέταρτον, το προαιώνιο χάσμα μεταξύ θεωρίας και πράξης, μεταξύ νομοθέτησης και εφαρμογής γεφυρώνεται. Πώς; Στο πλαίσιο της ορθής παρακολούθησης και υλοποίησης της στρατηγικής της διοικητικής ανασυγκρότησης προβλέπεται η ίδρυση γνωμοδοτικού συμβουλίου ειδικής γραμματείας για την υποστήριξη δράσεων διοικητικής ανασυγκρότησης, παρατηρητηρίου δημόσιας διοίκησης και μιας υπηρεσίας τεχνικής υποστήριξης των φορέων της δημόσιας διοίκησης, που αποσκοπεί στην παροχή εμπειρογνωμοσύνης σε δημόσιους φορείς.</seg>
                    <seg xml:id="ParlaMint-GR_2019-01-29-S1-commons.seg557">Απαντώ σε ό,τι ακούστηκε προηγουμένως και ας υπογραμμιστεί προς αποφυγήν παρεξηγήσεων και της συνήθους αντιπολιτευτικής κορώνας περί δημιουργίας νέων θέσεων ιδιοτελώς και εκ περισσού. Απαντώ λοιπόν: Η στελέχωση, πλην συμβούλων με πολύ υψηλά επιστημονικά προσόντα, γίνεται με αποσπάσεις και μετατάξεις. Ας υπογραμμιστεί, επίσης, ότι το Παρατηρητήριο Παρακολούθησης και Αξιολόγησης Εφαρμοσμένων Πολιτικών δεν είναι κάτι που ανακαλύψαμε εδώ. Συνιστά βέλτιστη πρακτική στα περισσότερα ευρωπαϊκά κράτη.</seg>
                    <seg xml:id="ParlaMint-GR_2019-01-29-S1-commons.seg558">Τέλος, ας υπογραμμιστεί ότι ουσιαστική επιμόρφωση και υποστήριξη του ανθρώπινου δυναμικού στον δημόσιο τομέα είναι ένα διαρκές ζητούμενο και βεβαίως πόρρω απέχει από την αξιολόγηση κάτω από τη φενάκη της ορθότητας της οποίας τι κρύβονταν; Απολύσεις, εκδικητικότητα, τιμωρία ή προώθηση «ημετέρων».</seg>
                    <seg xml:id="ParlaMint-GR_2019-01-29-S1-commons.seg559">Τέλος, το νομοσχέδιο δεν κατοχυρώνει μόνο τη διαφάνεια και τη λειτουργικότητα της δημόσιας διοίκησης, αλλά θεμελιώδη δικαιώματα εργαζόμενων σε αυτήν. Θεωρώ αυτή μια πάρα πολύ σημαντική πτυχή του νομοσχεδίου και συγκεκριμένα ας πάμε λίγο στις γονικές άδειες. Τρίμηνη άδεια δικαιούνται πλέον και οι μητέρες που αποκτούν τέκνο με τεκνοθεσία. Για πρώτη φορά η εν λόγω άδεια επεκτείνεται και στον θετό πατέρα κατ' επιταγή της συνταγματικά κατοχυρωμένης αρχής της ισότητας των φύλων. Τρίμηνη άδεια δικαιούνται πλέον και οι ανάδοχοι γονείς αλλά και οι γονείς που αποκτούν τέκνο με τη διαδικασία της παρένθετης μητρότητας.</seg>
                    <seg xml:id="ParlaMint-GR_2019-01-29-S1-commons.seg560">Δεύτερον, σε θέματα σπουδών, μετεκπαίδευσης και επιμόρφωσης για λόγους ίσης μεταχείρισης τα δικαιώματα των μονίμων υπαλλήλων επεκτείνονται και στους υπηρετούντες στο δημόσιο, στους Οργανισμούς Τοπικής Αυτοδιοίκησης, σε νομικά πρόσωπα δημοσίου δικαίου με σχέση εργασίας ιδιωτικού δικαίου αορίστου χρόνου.</seg>
                    <seg xml:id="ParlaMint-GR_2019-01-29-S1-commons.seg561">Επιπλέον, αξίζει να υπογραμμιστεί ότι το νομοσχέδιο βάζει τέλος - επιτρέψτε μου την έκφραση - σε έναν ιδιότυπο ηλικιακό «ρατσισμό» όσον αφορά το δικαίωμα στις μεταπτυχιακές σπουδές, καταργώντας το όριο ηλικίας.</seg>
                    <seg xml:id="ParlaMint-GR_2019-01-29-S1-commons.seg562">Τρίτον, θα ήθελα να ανακαλέσω κάποιες ζοφερές μνήμες από το Πειθαρχικό Δίκαιο των δημοσίων υπαλλήλων το 2012, το οποίο, αν θυμάστε, είχε καταργήσει το τεκμήριο της αθωότητας. Γιατί; Διότι για την απομάκρυνσή τους καθίστατο αρκετή η παραπομπή τους σε Πειθαρχικό Συμβούλιο. Ήταν η πρώτη φορά που το τεκμήριο της αθωότητας στην κυριολεξία αντικαταστάθηκε από το τεκμήριο ενοχής και ίσχυε το γνωστό «ένοχος μέχρις αποδείξεως του εναντίου».</seg>
                    <seg xml:id="ParlaMint-GR_2019-01-29-S1-commons.seg563">Το 2015 αυτή η Κυβέρνηση κατήργησε αυτήν τη ντροπιαστική για τον νομικό πολιτισμό διάταξη και το παρόν νομοσχέδιο κατοχυρώνει ακόμη περισσότερο τον έμπρακτο σεβασμό του τεκμηρίου αθωότητας, επιταχύνοντας την πειθαρχική διαδικασία, ούτως ώστε ο εμπλεκόμενος υπάλληλος να μην τελεί σε ένα καθεστώς διαρκούς ομηρίας, ούτε βεβαίως να παραγράφεται το αδίκημα.</seg>
                    <seg xml:id="ParlaMint-GR_2019-01-29-S1-commons.seg564">Τέλος, εάν υποστηρίζουμε το κοινωνικό κράτος, εάν πράγματι επιθυμούμε μία κοινωνία ανοικτή που να αγκαλιάζει τους πάντες χωρίς διακρίσεις, χωρίς διαιρέσεις σε πολίτες πρώτης και δεύτερης κατηγορίας, τότε ο νομοθέτης οφείλει να λαμβάνει υπόψη κοινωνικά ευπαθείς ομάδες, πολύτεκνες οικογένειες, άτομα με αναπηρία.</seg>
                    <seg xml:id="ParlaMint-GR_2019-01-29-S1-commons.seg565">Το παρόν σχέδιο νόμου προβλέπει ποσοστό 10% των προκηρυσσόμενων θέσεων τακτικού προσωπικού, αλλά και προσωπικού με σύμβαση εργασίας ιδιωτικού δικαίου αορίστου χρόνου να καλύπτεται από γονείς με τρία τέκνα και τέκνα αυτών. Προβλέπει όμως και την κάλυψη 10% των θέσεων από άτομα με αναπηρία, μεταξύ των οποίων κωφά ή βαρήκοα άτομα με ποσοστό αναπηρίας 50%. Διότι, κυρίες και κύριοι συνάδελφοι, στην υπεράνθρωπη προσπάθεια επιβίωσης και κοινωνικής ένταξης που καταβάλλουν οι συμπολίτες μας με αναπηρία, η πολιτεία οφείλει να τους δώσει μία ανάσα ζωής και πρωτίστως, μία ανάσα αξιοπρέπειας.</seg>
                    <seg xml:id="ParlaMint-GR_2019-01-29-S1-commons.seg566">Δεν σκόπευα σήμερα να αναφερθώ σε θέματα επικαιρότητας. Οφείλω, όμως, κάποιες απαντήσεις σε όσα ακούστηκαν προηγουμένως σε αυτή την Αίθουσα.</seg>
                    <seg xml:id="ParlaMint-GR_2019-01-29-S1-commons.seg567">Επιτρέψτε μου, κυρίες και κύριοι συνάδελφοι, οι συνάδελφοι της Αντιπολίτευσης να πω ότι τα όσα ακούστηκαν ανακαλούν παραφρασμένο ένα λατινικό ρητό. Είμαι σίγουρη ότι το ξέρετε, κύριε Τζαβάρα. «Fiat justitia, et pereat mundus». Εγώ, λοιπόν, θα το παράφραζα σε «Fiat Νέα Δημοκρατία et pereat mundus». Δηλαδή ας βγει Κυβέρνηση η Αξιωματική Αντιπολίτευση και ας δηλητηριαστεί με εθνικισμό και μίσος η κοινωνία, ας διχαστεί ο ελληνικός λαός, ας πλημμυρίσει τοξικότητα ο κοινοβουλευτικός λόγος, ας βγουν στο φως της ημέρας τα τάγματα εφόδου της Χρυσής Αυγής, εφόσον η ακραία ρητορική σας υπόρρητα - επιτρέψτε μου - τους παρέχει φύλλο συκής.</seg>
                    <seg xml:id="ParlaMint-GR_2019-01-29-S1-commons.seg568">Δεν νομίζω ότι είναι το εθνικό συμφέρον, το οποίο ειρήσθω εν παρόδω η Συμφωνία των Πρεσπών υπερασπίζεται μέχρι κεραίας, αυτό για το οποίο κόπτεστε. Άλλωστε, στο παρελθόν, στα τόσα χρόνια διακυβέρνησης σας, έχετε δώσει απτά δείγματα γραφής υπεράσπισης του εθνικού συμφέροντος που τα επωμίστηκε ο ελληνικός λαός.</seg>
                    <seg xml:id="ParlaMint-GR_2019-01-29-S1-commons.seg569">Τι να κάνουμε; Εθνικό συμφέρον δεν είναι να σέρνεις μία χώρα σε μνημόνιο, μεταξύ άλλων και λόγω δημοσιονομικής κραιπάλης και ασύστολου πλουτισμού μιας ελίτ επί ζημία της πολιτείας. Ούτε υπεράσπιση, βεβαίως, εθνικού συμφέροντος είναι η τεράστια φοροδιαφυγή, εισφοροδιαφυγή σε φορολογικούς παραδείσους και εξωχώριες εταιρείες. Τα έχουμε συζητήσει εκτενώς άλλωστε αυτά.</seg>
                    <seg xml:id="ParlaMint-GR_2019-01-29-S1-commons.seg570">Νομίζω ότι το πρόβλημά σας δεν είναι η διαφωνία σας επί της Συμφωνίας των Πρεσπών, αλλά είναι το αντι - ΣΥΡΙΖΑ μένος, μίσος μπροστά στο οποίο δεν διστάζετε να γυρίσετε το ρολόι της ιστορίας πίσω σε κοινωνικά φρονήματα, στην εθνικοφροσύνη, στον χωροφύλακα, στους συμμορίτες, στους ΕΑΜοΒούλγαρους και δεν διστάζετε να ταΐζετε το θηρίο του εθνικισμού και του ρατσισμού.</seg>
                    <seg xml:id="ParlaMint-GR_2019-01-29-S1-commons.seg571">Μόνο που, κυρίες και κύριοι συνάδελφοι της Αντιπολίτευσης, το θηρίο γίνεται Φρανκενστάιν. Αυτονομείται από τον δημιουργό του και στρέφεται εναντίον του. Και το θηρίο θέλει αίμα και δεν κάνει διακρίσεις.</seg>
                    <seg xml:id="ParlaMint-GR_2019-01-29-S1-commons.seg572">Εμείς δεν παραχαράξαμε την ιστορία ούτε προδώσαμε τίποτα κατά τις αγεωγράφητες και ανιστόρητες εμμονές σας. Ή μάλλον, αν κάτι παραχαράξαμε αυτές τις μέρες, εάν κάτι προδώσαμε ήταν τα άρθρα πίστεως των βάρβαρων πολιτικών που μας φέρατε, τις οποίες προσυπογράφατε, για τις οποίες κάποτε μας δηλώνετε υπερήφανοι.</seg>
                    <seg xml:id="ParlaMint-GR_2019-01-29-S1-commons.seg573">Ναι, λοιπόν, προδώσαμε τον επαίσχυντο υποκατώτατο μισθό, καταργώντας τον. Αυξήσαμε τον κατώτατο μισθό. Και έπονται μία σειρά θετικών μέτρων για τα οποία το μόνο που βρήκατε να πείτε, εντείνοντας αυτή την ολέθρια στρατηγική έντασης, τη στρατηγική διχασμού και αποσταθεροποίησης, είναι ότι σχεδιάστηκαν ως το αντίδοτο στη Συμφωνία των Πρεσπών. Στο ίδιο μοτίβο είχατε υποστηρίξει ότι ανταλλάξαμε τις συντάξεις με το μακεδονικό.</seg>
                </u>
                <u xml:id="ParlaMint-GR_2019-01-29-S1-commons.u153" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg574">Κυρία συνάδελφε, ολοκληρώστε.</seg>
                </u>
                <u xml:id="ParlaMint-GR_2019-01-29-S1-commons.u154" ana="#regular" who="#ΒΑΚΗ_ΓΕΩΡΓΙΟΥ_ΦΩΤΕΙΝΗ">
                    <seg xml:id="ParlaMint-GR_2019-01-29-S1-commons.seg575">Εμείς θα συνεχίσουμε να αποκαθιστούμε αδικίες, να νομοθετούμε για μία βουβή και απελπισμένη κοινωνική πλειοψηφία και να αναστηλώνουμε το κοινωνικό κράτος.</seg>
                    <seg xml:id="ParlaMint-GR_2019-01-29-S1-commons.seg576">Θα σας έκανα μία έκκληση: Να σταματήσετε να πορεύεστε σε αυτόν τον δρόμο της ακροδεξιάς, της «ορμπανοποίησης» με συνοδοιπόρους ποιους; Με συνοδοιπόρο το VMRO; Τον Ορμπάν; Τον Σαλβίνι; Δηλαδή με ποιους; Με τις ακραίες φωνές που ευτελίζουν και ακυρώνουν την Ευρώπη.</seg>
                    <seg xml:id="ParlaMint-GR_2019-01-29-S1-commons.seg577">Σας ευχαριστώ.</seg>
                </u>
                <u xml:id="ParlaMint-GR_2019-01-29-S1-commons.u155" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg578">Ευχαριστούμε την κ. Βάκη.</seg>
                    <seg xml:id="ParlaMint-GR_2019-01-29-S1-commons.seg579">Τον λόγο έχει τώρα ο Ανεξάρτητος Βουλευτής κ. Λαζαρίδης και θα ακολουθήσει η κ. Λιβανίου από την Κοινοβουλευτική Ομάδα του ΣΥΡΙΖΑ.</seg>
                    <seg xml:id="ParlaMint-GR_2019-01-29-S1-commons.seg580">Ορίστε, κύριε συνάδελφε, έχετε τον λόγο για επτά λεπτά.</seg>
                </u>
                <u xml:id="ParlaMint-GR_2019-01-29-S1-commons.u156" ana="#regular" who="#ΛΑΖΑΡΙΔΗΣ_ΙΩΑΝΝΗ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg581">Σας ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg582">Ήθελα να ξεκινήσω διαφορετικά, από το νομοσχέδιο, αλλά ακούγοντας τη συνάδελφο να μιλάει για τη Μακεδονία, δεν μπορώ να μην το σχολιάσω. Η Μακεδονία θρηνεί. Σήμερα το πρωί ήρθα από τη Μακεδονία και ο κόσμος πραγματικά έχει βγει εκτός εαυτού από αυτή τη συμφωνία.</seg>
                    <seg xml:id="ParlaMint-GR_2019-01-29-S1-commons.seg583">Και αν μιλάμε για παραχάραξη και νόθευση, θα σας πω τα εξής: Κατ' αρχάς εγώ είμαι Ανεξάρτητος Βουλευτής, δεκαέξι είμαστε οι Ανεξάρτητοι Βουλευτές, όταν ξεκίνησε η διαδικασία εννιά ήταν υπέρ του «όχι» και επτά ήταν υπέρ του «ναι». Ξέρετε πώς εκπροσωπηθήκαμε στην αρμόδια επιτροπή; Πήγανε δύο του «ναι» κι ένας του «όχι». Αυτό δεν είναι νόθευση της βούλησης των Ανεξάρτητων Βουλευτών; Αυτός είναι ο ορισμός!</seg>
                </u>
                <u xml:id="ParlaMint-GR_2019-01-29-S1-commons.u157" ana="#regular" who="#ΜΠΑΛΛΗΣ_ΓΕΩΡΓΙΟΥ_ΣΥΜΕΩΝ">
                    <seg xml:id="ParlaMint-GR_2019-01-29-S1-commons.seg584">Με κλήρωση έγινε.</seg>
                </u>
                <u xml:id="ParlaMint-GR_2019-01-29-S1-commons.u158" ana="#regular" who="#ΛΑΖΑΡΙΔΗΣ_ΙΩΑΝΝΗ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg585">Με συγχωρείτε, θα σας απαντήσω και θα σας πω, αν και τρέχει ο χρόνος και είναι λίγος.</seg>
                    <seg xml:id="ParlaMint-GR_2019-01-29-S1-commons.seg586">Έγινε με κλήρωση. Πολύ ωραία. Όταν είναι γνωστό ότι αυτή είναι η σχέση, υπάρχει και η άλλη διαδικασία της επιλογής. Εκεί θα έπρεπε αυτός ο οποίος έκανε την κλήρωση, να φρόντιζε να κάνει την επιλογή προκειμένου να εκφραστεί στη συγκεκριμένη επιτροπή η βούληση των Ανεξάρτητων Βουλευτών. Γιατί δεν μπορεί εκεί να εκπροσωπείται ως πλειοψηφία το «ναι», όταν η πραγματική κατάσταση είναι το εντελώς αντίθετο, ότι πλειοψηφούσε το «όχι». Αυτό είναι ο ορισμός της νόθευσης.</seg>
                    <seg xml:id="ParlaMint-GR_2019-01-29-S1-commons.seg587">Θα ανέβετε στο Βήμα και θα πείτε την άποψή σας.</seg>
                </u>
                <u xml:id="ParlaMint-GR_2019-01-29-S1-commons.u159" ana="#regular" who="#ΜΠΑΛΛΗΣ_ΓΕΩΡΓΙΟΥ_ΣΥΜΕΩΝ">
                    <seg xml:id="ParlaMint-GR_2019-01-29-S1-commons.seg588">Πολύ ευχαρίστως.</seg>
                </u>
                <u xml:id="ParlaMint-GR_2019-01-29-S1-commons.u160" ana="#regular" who="#ΛΑΖΑΡΙΔΗΣ_ΙΩΑΝΝΗ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg589">Αυτή είναι η δική μου άποψη και αυτή είναι η πραγματικότητα, όχι απλώς άποψη. Εάν εσείς το θεωρείτε λογικό, είναι ο ορισμός της νόθευσης.</seg>
                    <seg xml:id="ParlaMint-GR_2019-01-29-S1-commons.seg590">Μιλάμε για απαράδεκτες διαδικασίες. Υπήρχαν συνοπτικές διαδικασίες για άλλη μία φορά για ένα τέτοιο θέμα, μείζονος εθνικής σημασίας, να συζητούμε για δυόμιση μέρες, με επτά λεπτά που ξεκίνησε ο χρόνος για τον κάθε Βουλευτή και κατέληξε στα πέντε λεπτά και μείναμε πενήντα Βουλευτές χωρίς να τοποθετηθούμε, μεταξύ των οποίων πολλοί Μακεδόνες.</seg>
                    <seg xml:id="ParlaMint-GR_2019-01-29-S1-commons.seg591">Όλοι οι Έλληνες με αυτή τη συμφωνία, αλλά και πριν, όταν δίναμε τη μάχη για να μην περάσει, γινήκαμε Μακεδόνες. Και θέλω ως Μακεδόνας να ευχαριστήσω όλους εκείνους τους ανθρώπους που στον Μακεδονικό Αγώνα - και κάνω αναφορά στους Κρήτες, στους Θεσσαλούς, στους Ηπειρώτες, στους Πελοποννήσιους - ενώθηκαν με τους Μακεδόνες και έχυσαν το αίμα τους για τη λευτεριά της Μακεδονίας. Πότισαν το δέντρο της λευτεριάς, το οποίο όμως με αυτή τη συμφωνία δυστυχώς κάποιοι το κλονίζουν.</seg>
                    <seg xml:id="ParlaMint-GR_2019-01-29-S1-commons.seg592">Με αυτή τη συμφωνία ανοίξατε την κερκόπορτα για εθνικές περιπέτειες της πατρίδας, των πολιτών, των παιδιών μας και των επόμενων γενεών. Πυροδοτήσατε τον αλυτρωτισμό των γειτόνων μας, που ήδη μιλούν για τα αδέλφια τους που υπάρχουν στη Μακεδονία. Και μιλάμε για τη Μακεδονία τη μία, την ελληνική. Έτσι λέμε εμείς οι Μακεδόνες, έτσι μάθαμε, έτσι μεγαλώσαμε και αυτό θα συνεχίσουμε να λέμε.</seg>
                    <seg xml:id="ParlaMint-GR_2019-01-29-S1-commons.seg593">Λέτε ότι τακτοποιείτε εκκρεμότητες δεκαετιών ή τακτοποιήσετε εκκρεμότητα δεκαετιών. Η εκκρεμότητα αυτή διατηρείτο επί μακρόν επειδή ουδείς στο παρελθόν διενοήθη να παραχωρήσει αυτά που παραχωρήθηκαν με αυτήν την απαράδεκτη και καταστροφική συμφωνία.</seg>
                    <seg xml:id="ParlaMint-GR_2019-01-29-S1-commons.seg594">Επιλύθηκε - υποτίθεται - το ζήτημα. Πώς; Με παραχωρήσεις και εθνικές υποχωρήσεις, παραχωρήσεις στο όνομα και στη συνέχεια στην ταυτότητα και στη γλώσσα. Γιατί όλα ξεκινούν από το όνομα. Από το όνομα πηγάζει και ο αλυτρωτισμός, από εκεί πηγάζει και η εθνική ταυτότητα, τα οποία τα έλαβαν όλα, χωρίς αυτοί να παραχωρήσουν τίποτα για τους ελληνικής καταγωγής, γιατί ξέρετε έχουμε και Έλληνες εκεί. Αρκεί κανείς να μπει στο Wikileaks και θα διαβάσει εκεί ότι υπάρχουν Έλληνες. Έγινε καμμία αναφορά μέσα στη συμφωνία; Καμμία αναφορά! Γύρω στις διακόσιες με διακόσιες ογδόντα χιλιάδες άτομα είναι ελληνικής καταγωγής. Καμία απολύτως αναφορά!</seg>
                    <seg xml:id="ParlaMint-GR_2019-01-29-S1-commons.seg595">Λίγες μέρες πριν γίνει η συζήτηση εδώ στη Βουλή για τη συμφωνία, βγήκε ο Νίμιτς και έκανε κάποιες δηλώσεις, τις οποίες ακόμη και ο πιο αμερόληπτος παρατηρητής να τις διαβάσει, θα καταλάβει ότι είναι απειλητικές. Κανένα σχόλιο δεν ακούστηκε. Τίποτα! Αυτό ήταν ο ορισμός της απειλής. Κανονικά θα έπρεπε να σκίσετε εσείς αυτήν τη συμφωνία. Αντίθετα, τη φέρατε εδώ και το κατάπιατε. Εν πάση περιπτώσει.</seg>
                    <seg xml:id="ParlaMint-GR_2019-01-29-S1-commons.seg596">Αποκτούν δικαιώματα στην ελληνική ΑΟΖ. Αυτό είναι εκχώρηση εθνικής κυριαρχίας. Αυτό επιβάλλει να είχε έρθει, βεβαίως, εδώ με τη διαδικασία του άρθρου 28 παράγραφος 2, όπως προβλέπει το Σύνταγμα για θέματα μείζονος εθνικής σημασίας.</seg>
                    <seg xml:id="ParlaMint-GR_2019-01-29-S1-commons.seg597">Η περιοχή ονομαζόταν Βαρντάρσκα. Εδώ υπάρχει ένα γραμματόσημο του 1939. Ιστορικά δεν είχε καμμία απολύτως σχέση με τη Μακεδονία. Το «Μακεδονία» προέκυψε από το Συνέδριο της Έβδομης Κομμουνιστικής Διεθνούς το 1934 με Πρόεδρο τον Βούλγαρο Δημητρώφ, όπου εκεί ετέθη το ζήτημα του λεγόμενου ανεξάρτητου κράτους, του ανεξάρτητου μακεδονικού κράτους. Από εκεί ξεκίνησε η ιστορία και το 1944 ο Τίτο ονόμασε την περιοχή αυτή «Γιουγκοσλαβική Δημοκρατία της Μακεδονίας». Από εκεί ξεκίνησε και τελικά κατάφεραν και το περάσαν και το δεχθήκατε εσείς με αυτήν τη συμφωνία.</seg>
                    <seg xml:id="ParlaMint-GR_2019-01-29-S1-commons.seg598">Εδώ είναι αυτός ο χάρτης, όπου φαίνονται εδώ τα τρία τμήματα. Και το δικό μας ξέρετε πώς το έχουν; Ότι είναι υπόδουλο στην Ελλάδα το τμήμα το δικό μας. Καταλαβαίνετε τι έρχεται σε λίγο.</seg>
                    <seg xml:id="ParlaMint-GR_2019-01-29-S1-commons.seg599">Ο Ντε Γκωλ στο παρελθόν το 1963 προέβαλε βέτο στην ένταξη της Μεγάλης Βρετανίας και είπε ότι πρέπει να αλλάξει η Μεγάλη Βρετανία - μιλάμε για μία μεγάλη χώρα - το όνομά της, γιατί το «Βρετανία», επειδή έχει τη Βρετάνη η Γαλλία, υποκρύπτει αλυτρωτισμό. Δέχτηκε και το άλλαξε. Εμείς δεν μπορέσαμε να το επιβάλλουμε αυτό στα Σκόπια.</seg>
                    <seg xml:id="ParlaMint-GR_2019-01-29-S1-commons.seg600">Ο Ζάεφ μιλάει συνεχώς για «Μακεδονία» και πουθενά για «Βόρεια Μακεδονία». Το πρόβλημα είναι το εξής: Ότι όταν έχουμε τη Βόρεια Μακεδονία, όπως αναφέρεται εδώ στη συμφωνία, η οποία είναι μια αυτοτελής κρατική οντότητα και, από την άλλη, έχουμε τη Μακεδονία, η οποία είναι ένα γεωγραφικό διαμέρισμα της Ελλάδος, στον ανυποψίαστο παρατηρητή ξέρετε τι ερωτηματικά του γεννά: Δηλαδή, τι είναι αυτό το γεωγραφικό διαμέρισμα στην Ελλάδα που περιμένει να προσκολληθεί στο υπόλοιπο; Είναι τα ερωτηματικά, τα οποία δημιουργούνται.</seg>
                    <seg xml:id="ParlaMint-GR_2019-01-29-S1-commons.seg601">Ύστερα εδώ έγιναν αναφορές για την ΠΓΔΜ, την Πρώην Γιουγκοσλαβική Δημοκρατία της Μακεδονίας, και προσπάθησαν κάποιοι να πουν: «Μα, ήδη υπάρχει το Μακεδονία στο ΠΓΔΜ». Μα, το «Πρώην Γιουγκοσλαβική Δημοκρατία της Μακεδονίας» δεν είναι όνομα. Αν διαβάσετε την ίδια την αιτιολογική έκθεση κάνει αναφορά και λέει: «Το 1991 έκαναν τα Σκόπια αίτηση με την ανεξαρτησία τους να ενταχθούν ως ανεξάρτητο κράτος, ως Δημοκρατία της Μακεδονίας». Και γράφει μέσα η αιτιολογική έκθεση ότι με τη σθεναρή αντίδραση τότε της Κυβέρνησης - ήταν η κυβέρνηση του Κώστα Μητσοτάκη - απετράπη αυτό και το 1993 έγινε δεκτή αυτή η χώρα κατ' αρχάς από το Συμβούλιο Ασφαλείας.</seg>
                </u>
                <u xml:id="ParlaMint-GR_2019-01-29-S1-commons.u161" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg602">Κύριε Λαζαρίδη, ολοκληρώστε, παρακαλώ.</seg>
                </u>
                <u xml:id="ParlaMint-GR_2019-01-29-S1-commons.u162" ana="#regular" who="#ΛΑΖΑΡΙΔΗΣ_ΙΩΑΝΝΗ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg603">Τώρα τελειώνω, κύριε Πρόεδρε, σε λιγότερο από μισό λεπτό.</seg>
                    <seg xml:id="ParlaMint-GR_2019-01-29-S1-commons.seg604">Έγινε δεκτή και με εισήγηση του Συμβουλίου Ασφαλείας στην Ολομέλεια του Οργανισμού Ηνωμένων Εθνών - αν θυμάμαι καλά - στις 8 Απριλίου του 1993 με την προσωρινή ονομασία «Πρώην Γιουγκοσλαβική Δημοκρατία της Μακεδονίας». Δηλαδή, αυτό είναι μη όνομα, γιατί «Γιουγκοσλαβική Δημοκρατία της Μακεδονίας» λεγόταν και γι' αυτό και στη συμφωνία, στο ξεκίνημα, γίνεται αναφορά ως δεύτερο μέρος με τον αριθμό της απόφασης.</seg>
                </u>
                <u xml:id="ParlaMint-GR_2019-01-29-S1-commons.u163" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg605">Κύριε Λαζαρίδη, σας παρακαλώ.</seg>
                </u>
                <u xml:id="ParlaMint-GR_2019-01-29-S1-commons.u164" ana="#regular" who="#ΛΑΖΑΡΙΔΗΣ_ΙΩΑΝΝΗ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg606">Τελειώνω σε λιγότερο από μισό λεπτό.</seg>
                </u>
                <u xml:id="ParlaMint-GR_2019-01-29-S1-commons.u165" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg607">Το ίδιο μου είπατε και πριν από ένα λεπτό, κύριε συνάδελφε, και δεν έχετε μιλήσει καθόλου για το νομοσχέδιο.</seg>
                </u>
                <u xml:id="ParlaMint-GR_2019-01-29-S1-commons.u166" ana="#regular" who="#ΛΑΖΑΡΙΔΗΣ_ΙΩΑΝΝΗ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg608">Τώρα τελειώνω.</seg>
                    <seg xml:id="ParlaMint-GR_2019-01-29-S1-commons.seg609">Κατηγορήσατε όλους τους Έλληνες οι οποίοι αντιδρούσαν ως ακροδεξιούς, ακόμη και Έλληνες από την ομογένεια, δυστυχώς. Ειδικά τους ομογενείς μας από την Αμερική, οι οποίοι δίνουν μάχη γι' αυτό, τους κατηγορήσατε τους ακροδεξιούς και τα λοιπά. Μάλιστα, στο συλλαλητήριο ο κεντρικός ομιλητής ήταν ομογενής και ήμουν εκεί - όπως ήμουν σε όλα τα συλλαλητήρια - και είχα την τιμή να ακούσω την ομιλία του.</seg>
                </u>
                <u xml:id="ParlaMint-GR_2019-01-29-S1-commons.u167" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg610">Σας παρακαλώ, κύριε συνάδελφε, πρέπει να κλείσετε.</seg>
                </u>
                <u xml:id="ParlaMint-GR_2019-01-29-S1-commons.u168" ana="#regular" who="#ΛΑΖΑΡΙΔΗΣ_ΙΩΑΝΝΗ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg611">Ήταν πατριωτική, γεμάτη επιχειρήματα και θα την καταθέσω κιόλας.</seg>
                </u>
                <u xml:id="ParlaMint-GR_2019-01-29-S1-commons.u169" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg612">Σας παρακαλώ, κύριε συνάδελφε, ολοκληρώστε.</seg>
                </u>
                <u xml:id="ParlaMint-GR_2019-01-29-S1-commons.u170" ana="#regular" who="#ΛΑΖΑΡΙΔΗΣ_ΙΩΑΝΝΗ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg613">Όσο για το νομοσχέδιο και κλείνω…</seg>
                </u>
                <u xml:id="ParlaMint-GR_2019-01-29-S1-commons.u171" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg614">Κύριε συνάδελφε, μιλάτε δέκα λεπτά και τώρα αναφέρεστε στο νομοσχέδιο για να κλείσετε, δηλαδή αν είναι ποτέ δυνατόν!</seg>
                </u>
                <u xml:id="ParlaMint-GR_2019-01-29-S1-commons.u172" ana="#regular" who="#ΛΑΖΑΡΙΔΗΣ_ΙΩΑΝΝΗ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg615">Εκείνο που θέλω να πω κλείνοντας για την υπόθεση της Μακεδονίας είναι αυτό που λέει ο λαός μας: Όποιος σπέρνει ανέμους θερίζει θύελλες.</seg>
                    <seg xml:id="ParlaMint-GR_2019-01-29-S1-commons.seg616">Εσείς σπείρατε θύελλες και θα θερίσετε καταστροφή, δυστυχώς για την πατρίδα, δυστυχώς για τους Έλληνες, δυστυχώς για τα παιδιά μας!</seg>
                </u>
                <u xml:id="ParlaMint-GR_2019-01-29-S1-commons.u173" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg617">Ολοκληρώστε, κύριε συνάδελφε.</seg>
                </u>
                <u xml:id="ParlaMint-GR_2019-01-29-S1-commons.u174" ana="#regular" who="#ΛΑΖΑΡΙΔΗΣ_ΙΩΑΝΝΗ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg618">Σας ευχαριστώ.</seg>
                </u>
                <u xml:id="ParlaMint-GR_2019-01-29-S1-commons.u175" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg619">Και εμείς ευχαριστούμε.</seg>
                    <seg xml:id="ParlaMint-GR_2019-01-29-S1-commons.seg620">Η κ. Λιβανίου από την Κοινοβουλευτική Ομάδα του ΣΥΡΙΖΑ έχει τον λόγο.</seg>
                    <seg xml:id="ParlaMint-GR_2019-01-29-S1-commons.seg621">Παρακαλώ, κύριοι συνάδελφοι, υπάρχει ανοχή στο λογικό πλαίσιο. Αν καθένας μιλάει από δέκα και έντεκα λεπτά, θα τελειώσουμε στις 9.00΄ το βράδυ χωρίς ουσία.</seg>
                    <seg xml:id="ParlaMint-GR_2019-01-29-S1-commons.seg622">Ορίστε, κυρία συνάδελφε, έχετε τον λόγο για επτά λεπτά.</seg>
                </u>
                <u xml:id="ParlaMint-GR_2019-01-29-S1-commons.u176" ana="#regular" who="#ΛΙΒΑΝΙΟΥ_ΕΥΑΓΓΕΛΟΥ_ΖΩΗ">
                    <seg xml:id="ParlaMint-GR_2019-01-29-S1-commons.seg623">Κύριε Πρόεδρε, σας ευχαριστώ.</seg>
                    <seg xml:id="ParlaMint-GR_2019-01-29-S1-commons.seg624">Ελπίζω να έχω έρθει να μιλήσω για το σωστό νομοσχέδιο.</seg>
                    <seg xml:id="ParlaMint-GR_2019-01-29-S1-commons.seg625">Κυρία Υπουργέ, κυρίες και κύριοι συνάδελφοι, η αντιπαράθεση για το μοντέλο διακυβέρνησης της χώρας, για την πραγματική έννοια του δημοσίου και εθνικού συμφέροντος, για το μοντέλο της κοινωνίας που επιθυμεί ο ελληνικός λαός συνεχίζεται και με το σημερινό νομοσχέδιο.</seg>
                    <seg xml:id="ParlaMint-GR_2019-01-29-S1-commons.seg626">Πρόκειται για μια νομοθετική πρωτοβουλία του Υπουργείου Διοικητικής Ανασυγκρότησης και της Κυβέρνησης που θέτει τις διαχωριστικές γραμμές μεταξύ του συστήματος της χρεοκοπίας και της προσπάθειας κοινωνικής, οικονομικής και εθνικής ανασυγκρότησης που εφαρμόζει η Κυβέρνηση του ΣΥΡΙΖΑ.</seg>
                    <seg xml:id="ParlaMint-GR_2019-01-29-S1-commons.seg627">Οι αντιθέσεις είναι πολλές. Παραλάβαμε ένα κράτος που για δεκαετίες δεν γνώριζε τον ακριβή αριθμό των εργαζομένων σε αυτό. Παραλάβαμε ένα κράτος που όλες οι δομές του είχαν ξεπερασμένα οργανογράμματα και κενά που δεν μπορούσε κανείς να αποτυπώσει στο σύνολό τους, ένα κράτος που δεν γνώριζε και δεν ήθελε να γνωρίζει τις πραγματικές ανάγκες των υπηρεσιών του σε ανθρώπινο δυναμικό.</seg>
                    <seg xml:id="ParlaMint-GR_2019-01-29-S1-commons.seg628">Οι κυβερνήσεις της χρεοκοπίας λειτουργούσαν τυχαία, χωρίς σχέδιο, με πρακτικές που καθιέρωναν την πελατειακή σχέση. Οι δήμοι παρακαλούσαν, τα σχολεία παρακαλούσαν, τα νοσοκομεία παρακαλούσαν, όλες οι υπηρεσίες που απευθύνονταν στους πολίτες επικαλούνταν την έλλειψη ανθρώπων για τις καθυστερήσεις στη διεκπεραίωση των υποθέσεών τους.</seg>
                    <seg xml:id="ParlaMint-GR_2019-01-29-S1-commons.seg629">Στόχος τους ήταν να απαιτείται η προσωπική παρέμβαση του πολιτικού για τη δρομολόγηση λύσεων. Οι λύσεις τους ήταν συγκεκριμένες με κοινά χαρακτηριστικά, να κρατούν το σύνολο της κοινωνίας ομήρους, να παρεμβαίνουν μόνιμα υπέρ συγκεκριμένων συμφερόντων της ιδιωτικής οικονομίας.</seg>
                    <seg xml:id="ParlaMint-GR_2019-01-29-S1-commons.seg630">Η Κυβέρνηση σήμερα κάνει το αυτονόητο. Ζητάει από όλο το οικοδόμημα του ελληνικού δημοσίου να καταγράψει τις ανάγκες του, να διαπιστώσει τον αριθμό των ατόμων που πρόκειται να αποχωρήσουν λόγω συνταξιοδότησης σε βάθος διετίας και να προβεί στον έγκαιρο και έγκυρο προγραμματισμό των προσλήψεων. Ξεκινάει μία εποχή λογικής για το ελληνικό κράτος. Υπάρχει πρόγραμμα, σχέδιο και τάξη με βάση τις ανάγκες του σήμερα και τις ανάγκες που μπορούν να προβλεφθούν για το επόμενο διάστημα.</seg>
                    <seg xml:id="ParlaMint-GR_2019-01-29-S1-commons.seg631">Το σημαντικό σε αυτό το νομοσχέδιο δεν είναι μόνο η ενδυνάμωση του ΑΣΕΠ. Αυτό είναι αυτονόητο ότι πρέπει να γίνει, προκειμένου να μπορέσει να ανταποκριθεί στις πολλές και αναγκαίες προσλήψεις που προγραμματίζει η Κυβέρνηση. Το σημαντικό είναι ότι το ελληνικό κράτος αποκτά πρόγραμμα, οργάνωση και προετοιμάζεται να ανταποκριθεί πλήρως στις ανάγκες της κοινωνίας.</seg>
                    <seg xml:id="ParlaMint-GR_2019-01-29-S1-commons.seg632">Η προσέγγισή μας είναι πολιτική και είναι πρακτική. Στη δική μας αντίληψη οι δημόσιες δομές πρέπει να αναπτυχθούν, να βελτιωθούν και να υπερτερούν από τις ιδιωτικές δομές σε κάθε επίπεδο σύγκρισης.</seg>
                    <seg xml:id="ParlaMint-GR_2019-01-29-S1-commons.seg633">Είναι σαφές ότι παρά την εσκεμμένη υποβάθμιση του κοινωνικού κράτους οι δημόσιες υπηρεσίες εξακολουθούν να έχουν υψηλής ποιότητας επιστημονικό προσωπικό και δυναμικό και κάθε μέρα βελτιώνονται σε όλα τα επίπεδα τα τελευταία τέσσερα χρόνια.</seg>
                    <seg xml:id="ParlaMint-GR_2019-01-29-S1-commons.seg634">Αντίστοιχη πρέπει να είναι και η εξέλιξη του συνόλου του δημοσίου τομέα. Χρειάζονται νέοι άνθρωποι υψηλής εξειδίκευσης με αυξημένα προσόντα και σύγχρονες δεξιότητες. Για να αποκατασταθεί η εμπιστοσύνη στο ελληνικό δημόσιο χρειάζεται να αναβαθμιστεί και να επιταχυνθεί η λειτουργία του συνόλου των υπηρεσιών.</seg>
                    <seg xml:id="ParlaMint-GR_2019-01-29-S1-commons.seg635">Καταλαβαίνω τις αντιδράσεις των εκπροσώπων του νεοφιλελευθερισμού σε μία τέτοια προοπτική. Ό,τι και να επικαλούνται, όσα επιχειρήματα και προφάσεις και αν χρησιμοποιούν για να πείσουν, την αλήθεια δεν πρόκειται να την επικαλεστούν. Ο προγραμματισμός των προσλήψεων θα δημιουργήσει ένα σαφές περιβάλλον προσδοκιών και ελπίδας που δεν θα μπορεί να ανατραπεί εύκολα.</seg>
                    <seg xml:id="ParlaMint-GR_2019-01-29-S1-commons.seg636">Οι πολιτικές της χρεοκοπίας ανατράπηκαν με την απόφαση του ελληνικού λαού να δώσει την ευθύνη διακυβέρνησης στον ΣΥΡΙΖΑ και τον Αλέξη Τσίπρα, όσο και αν πονάει αυτή.</seg>
                    <seg xml:id="ParlaMint-GR_2019-01-29-S1-commons.seg637">Αυτή η Κυβέρνηση, που αντιλαμβάνεται την ανάπτυξη με όρους κοινωνικής δικαιοσύνης, προτίθεται να απορροφήσει χιλιάδες νέους ανθρώπους στο ελληνικό κράτος, αντικαθιστώντας με σχέδιο και προγραμματισμό το έμπειρο δυναμικό που αποχώρησε ή πρόκειται να αποχωρήσει. Η πολιτική μας θα ανατρέψει σημαντικά την έξοδο των νέων υψηλής εξειδίκευσης από τη χώρα, όχι μόνο γιατί θα έχουν την ευκαιρία να εργαστούν στο δημόσιο, αλλά κυρίως γιατί θα μειωθεί ο αριθμός όσων αναζητούν εργασία στον ιδιωτικό τομέα. Αυτό πρακτικά συνεπάγεται ότι θα μειωθούν σημαντικά οι αριθμοί των ανέργων.</seg>
                    <seg xml:id="ParlaMint-GR_2019-01-29-S1-commons.seg638">Πρακτικά, η πολιτική που ακολουθούμε θα βελτιώσει το σύνολο της οικονομίας, θα βελτιώσει σημαντικά το επίπεδο και της ιδιωτικής οικονομίας, θα βελτιώσει θεαματικά το επίπεδο διαβίωσης συνολικά, θα αυξήσει το ΑΕΠ και θα δημιουργεί συνεχώς θετικά οικονομικά αποτελέσματα.</seg>
                    <seg xml:id="ParlaMint-GR_2019-01-29-S1-commons.seg639">Ταυτόχρονα, με τη βελτίωση των δημοσίων υπηρεσιών θα μειωθεί η γραφειοκρατία, θα βελτιωθούν οι παρεχόμενες υπηρεσίες σε πολίτες και επιχειρήσεις, θα βελτιωθεί το επιχειρηματικό περιβάλλον και θα πολλαπλασιαστεί το αντικειμενικό όφελος του λεγόμενου «κοινωνικού μισθού». Οι πολίτες θα δουν το διαθέσιμο εισόδημά τους να πολλαπλασιάζεται άμεσα και έμμεσα.</seg>
                    <seg xml:id="ParlaMint-GR_2019-01-29-S1-commons.seg640">Μία νέα πραγματικότητα διαμορφώνεται. Η συντριπτική πλειοψηφία των πολιτών αρχίζει να αντιλαμβάνεται την πλήρη εικόνα των πολιτικών που εφαρμόζουμε. Όσο και αν κάποιοι προσπαθούν να κρύψουν την πραγματικότητα πίσω από σημαίες ευκαιρίας, συνθήματα και κραυγές απομονωτισμού και εθνικισμού, οικοδομείται ένα σύγχρονο και αποτελεσματικό κράτος που τίθεται στην υπηρεσία του πολίτη. Ακόμη και οι ελίτ, που χάνουν προκλητικά προνόμια, θα αντιληφθούν κάποια στιγμή ότι η συλλογική κοινωνική ευημερία, η συνολική ανάταση του ελληνικού λαού και η συμμετοχή του συνόλου των πολιτών στο κοινωνικό γίγνεσθαι και η ανάπτυξη εξυπηρετεί και τους ίδιους. Μπορεί να μην πάρουν ποτέ ξανά όσα προκλητικά τους χάρισαν οι κυβερνήσεις της χρεοκοπίας. Μπορεί να μην έχουν τις προκλητικές διευθετήσεις και εξυπηρετήσεις του παρελθόντος, αλλά η αποκατάσταση της δικαιοσύνης, φυσικής και κοινωνικής, θα δουλέψει τελικά και προς το συμφέρον τους. Η βασική διαφορά είναι ότι σταδιακά θα μιλάμε για κοινά συμφέροντα του ελληνικού λαού και όχι για ομάδες συμφερόντων και αντικρουόμενα συμφέροντα.</seg>
                    <seg xml:id="ParlaMint-GR_2019-01-29-S1-commons.seg641">Σας ευχαριστώ.</seg>
                </u>
                <u xml:id="ParlaMint-GR_2019-01-29-S1-commons.u177" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg642">Ευχαριστούμε την κ. Λιβανίου και για τη συνέπεια στον χρόνο.</seg>
                    <seg xml:id="ParlaMint-GR_2019-01-29-S1-commons.seg643">Θα δώσω τον λόγο στον Αναπληρωτή Υπουργό Εθνικής Άμυνας κ. Ρήγα, για να αναπτύξει την τροπολογία του και συνεχίζουμε μετά με τον κ. Δαβάκη από τη Νέα Δημοκρατία.</seg>
                    <seg xml:id="ParlaMint-GR_2019-01-29-S1-commons.seg644">Ορίστε, κύριε Υπουργέ.</seg>
                </u>
                <u xml:id="ParlaMint-GR_2019-01-29-S1-commons.u178" ana="#regular" who="#ΠΑΝΑΓΙΩΤΗΣ_ΡΗΓΑΣ">
                    <seg xml:id="ParlaMint-GR_2019-01-29-S1-commons.seg645">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg646">Η τροπολογία, αγαπητές συναδέλφισσες και αγαπητοί συνάδελφοι, αφορά την Εθνική Μετεωρολογική Υπηρεσία. Η Εθνική Μετεωρολογική Υπηρεσία αποτελεί πιστοποιημένο από την Εθνική Εποπτική Αρχή Αεροναυτιλίας πάροχο μετεωρολογικών υπηρεσιών. Στο πλαίσιο του Ενιαίου Ευρωπαϊκού Ουρανού και του Ευρωπαϊκού Οργανισμού για τον Έλεγχο της Αεροναυτιλίας, το Eurocontrol, η ΕΜΥ ορίστηκε με απόφαση του Υπουργού Μεταφορών, Υποδομών και Δικτύων, αποκλειστικός πάροχος Μετεωρολογικών Υπηρεσιών Αεροναυτιλίας στην Ελλάδα. Οι υπόλοιποι τρεις πάροχοι ανήκουν στην Υπηρεσία Πολιτικής Αεροπορίας.</seg>
                    <seg xml:id="ParlaMint-GR_2019-01-29-S1-commons.seg647">Σύμφωνα με τους εκτελεστικούς κανονισμούς 390/2013, 391/2013 της 3ης Μαΐου της Επιτροπής της Ευρωπαϊκής Ένωσης, οι υπηρεσίες αεροναυτιλίας κοστολογούνται σε ετήσια βάση από τους παρόχους βάσει των αρχών κοστολόγησης του Eurocontrol, ο οποίος στη συνέχεια χρεώνει με τέλη διαδρομής και τερματικής περιοχής τους χρήστες υπηρεσιών αεροναυτιλίας. Τα χρήματα αυτά κατατίθενται στην Τράπεζα της Ελλάδος για λογαριασμό του ελληνικού δημοσίου, με σκοπό να διανεμηθούν στους παρόχους υπηρεσιών αεροναυτιλίας, με σκοπό τη διατήρηση της παροχής υψηλής ποιότητας μετεωρολογικής πληροφορίας.</seg>
                    <seg xml:id="ParlaMint-GR_2019-01-29-S1-commons.seg648">Με το άρθρο 5 του προεδρικού διατάγματος 138/2014 προβλέφθηκε ότι τα έσοδα της ΕΜΥ από τον Ευρωπαϊκό Οργανισμό του Eurocontrol θα ενισχύουν πλέον τον προϋπολογισμό της. Η εν λόγω, όμως, διάταξη δεν έτυχε εφαρμογής, διότι με το άρθρο 65 του ν.4427/2016 καθορίστηκε ότι το σύνολο των εσόδων από τον οργανισμό θα κατανέμεται σε ποσοστά 80% και 20% στην Υπηρεσία Πολιτικής Αεροπορίας, στην ΥΠΑ και στην Αρχή Πολιτικής Αεροπορίας, την ΑΠΑ.</seg>
                    <seg xml:id="ParlaMint-GR_2019-01-29-S1-commons.seg649">Επομένως, αγαπητές συναδέλφισσες και αγαπητοί συνάδελφοι, καθίσταται, κατά τη γνώμη μας, σαφής η ανάγκη να συμπεριληφθεί η έννοια στους δικαιούχους φορείς των εσόδων από τα τέλη διαδρομής και τερματικής παροχής του Ευρωπαϊκού Οργανισμού του Eurocontrol, καθώς, μολονότι πρόκειται για ισότιμο πάροχο υπηρεσιών αεροναυτιλίας, έχει αποκλειστεί από τους δικαιούχους των εσόδων αυτών.</seg>
                    <seg xml:id="ParlaMint-GR_2019-01-29-S1-commons.seg650">Κρίθηκε απαραίτητη η τροποποίηση του άρθρου 65 του ν.4427/2016, σύμφωνα με τον οποίο η Υπηρεσία Πολιτικής Αεροπορίας και η ΑΠΑ είναι αποκλειστικοί φορείς διαχείρισης των ανάλογων εσόδων. Η τροποποίηση αυτή, εντούτοις, ανέδειξε και το πρόβλημα εξεύρεσης αποτελεσματικού τρόπου απορρόφησης των εν λόγω πιστώσεων επ' ωφελεία της ΕΜΥ. Ως προσφορότερος τρόπος προκρίθηκε η πρόβλεψη σύστασης νέου ειδικού λογαριασμού για την ΕΜΥ, του οποίου διαχειριστής θα είναι η ίδια.</seg>
                    <seg xml:id="ParlaMint-GR_2019-01-29-S1-commons.seg651">Νομίζω ότι με αυτόν τον τρόπο, κατά τη γνώμη μας, ολοκληρώνεται μία αναγκαία παρέμβαση για την Εθνική Μετεωρολογική Υπηρεσία και θεωρώ ότι αυτά τα χρήματα είναι αναγκαία για την υποδομή και τα δικαιούται με βάση την συνεισφορά της στα ζητήματα τα οποία έχουν καθορίσει η λειτουργία της.</seg>
                    <seg xml:id="ParlaMint-GR_2019-01-29-S1-commons.seg652">Σας ευχαριστώ πολύ.</seg>
                </u>
                <u xml:id="ParlaMint-GR_2019-01-29-S1-commons.u179" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg653">Ευχαριστούμε τον Υπουργό.</seg>
                    <seg xml:id="ParlaMint-GR_2019-01-29-S1-commons.seg654">Ο κ. Δαβάκης από τη Νέα Δημοκρατία έχει τον λόγο.</seg>
                    <seg xml:id="ParlaMint-GR_2019-01-29-S1-commons.seg655">Αμέσως μετά, θα μιλήσει ο Κοινοβουλευτικός Εκπρόσωπος της Δημοκρατικής Συμπαράταξης, ο κ. Κουτσούκος και η Αντιπρόεδρος της Βουλής, η κ. Χριστοδουλόπουλου και συνεχίζουμε με τη λίστα των ομιλητών.</seg>
                    <seg xml:id="ParlaMint-GR_2019-01-29-S1-commons.seg656">Ορίστε, κύριε Δαβάκη, έχετε τον λόγο για επτά λεπτά.</seg>
                </u>
                <u xml:id="ParlaMint-GR_2019-01-29-S1-commons.u180" ana="#regular" who="#ΔΑΒΑΚΗΣ_ΠΑΝΑΓΙΩΤΗ_ΑΘΑΝΑΣΙΟΣ">
                    <seg xml:id="ParlaMint-GR_2019-01-29-S1-commons.seg657">Κυρίες και κύριοι συνάδελφοι, πολλές φορές θέματα ιδιαίτερα σημαντικά, για διάφορους και σημαντικούς τομείς της δημόσιας διοίκησης, έρχονται - όπως όλοι πλέον γνωρίζουμε - υπό μορφή τροπολογιών.</seg>
                    <seg xml:id="ParlaMint-GR_2019-01-29-S1-commons.seg658">Καταλήγουμε, δηλαδή, στο συμπέρασμα τα νομοσχέδια να είναι περισσότερο προφάσεις για να έρχονται τροπολογίες. Δεν ρυθμίζουν με νευρώδη, θα έλεγα, τρόπο ζητήματα με αρχή και τέλος, αλλά και με την αρχή υπό την έννοια της γνώμης της πολιτικής παρέμβασης πάνω σε ζητήματα που πρέπει να νομοθετηθούν, αλλά έρχονται οι τροπολογίες για να το δημιουργήσουν αυτό.</seg>
                    <seg xml:id="ParlaMint-GR_2019-01-29-S1-commons.seg659">Αυτό που ακούσατε προηγουμένως από τον κύριο Υπουργό είναι μία σημαντική - δεν διαφωνώ - παρέμβαση. Όμως, μπορούμε να μιλάμε για πολλές ώρες για την Εθνική Μετεωρολογική Υπηρεσία και τα προβλήματα τα οποία έχει δεκαετίες τώρα και η οποία ευρίσκεται υπό την επίβλεψη του Υπουργείου Εθνικής Άμυνας στην Πολεμική Αεροπορία. Χρειάζονται σημαντικές παρεμβάσεις και όχι με τροπολογία όπως τώρα.</seg>
                    <seg xml:id="ParlaMint-GR_2019-01-29-S1-commons.seg660">Εν πάση περιπτώσει, κύριε Υπουργέ, θα ήταν καλό, ειδικά αυτά τα θέματα του Υπουργείου Άμυνας, που στο άθλημα των τροπολογιών είναι πρωταθλητής, να τα βλέπει με ιδιαίτερη ευαισθησία και προσοχή. Χωρίς να διαφωνώ κατά βάση, όπως τα ακούσαμε - διότι δεν είμαστε και γνώστες των τροπολογιών που ξαφνικά μας έρχονται - θα έπρεπε ειδικά το Υπουργείο Άμυνας να προϊδεάζει και τους εισηγητές του κάθε νομοσχεδίου και όλους εμάς γι' αυτές τις τροπολογίες που πολλές φορές έρχονται. Έρχονται τροπολογίες που αφορούν εκατομμύρια ευρώ, πέραν αυτού, που είναι έσοδα και είναι μία άλλη υπόθεση.</seg>
                    <seg xml:id="ParlaMint-GR_2019-01-29-S1-commons.seg661">Από αυτό το Βήμα της Βουλής και κατά τη συζήτηση των Πρεσπών - διότι βλέπω ότι τα απόνερα της συζητήσεως για τη Συμφωνία των Πρεσπών φτάνουν και μέχρι αυτό το νομοσχέδιο - είχα χαρακτηρίσει τη συμφωνία και τη συνθήκη αυτή, η οποία υπεγράφη μεταξύ της Ελληνικής Δημοκρατίας και του κράτους αυτού, ως ασταθή και άνιση. Από τις πρώτες μέρες, κυρίες και κύριοι συνάδελφοι, αυτό επιβεβαιώνεται. Διότι φαίνεται εκ των πραγμάτων ότι τα Σκόπια δεν έχουν πλέον κανένα κίνητρο για να εφαρμόσουν με ευλάβεια αυτό το οποίο κυρώθηκε πριν από λίγες μέρες στην ελληνική Βουλή.</seg>
                    <seg xml:id="ParlaMint-GR_2019-01-29-S1-commons.seg662">Και τώρα έρχομαι στο νομοσχέδιο. Πιστεύω ότι αυτό το νομοσχέδιο που συζητούμε αποτελεί μία ακόμη χαμένη ευκαιρία εξορθολογισμού της δημόσιας διοίκησης και κάλυψης κάποιων άμεσων και κρίσιμων αναγκών του κράτους. Πώς αλλιώς να αποτιμήσει κανείς, κυρίες και κύριοι συνάδελφοι, διατάξεις όπως αυτές που περιέχονται στα άρθρα 16 έως 22, σε αυτά που προβλέπεται η ίδρυση μιας νέας ειδικής γραμματείας, η οποία θα αυξήσει κατά 17% περίπου τον όγκο του Υπουργείου Διοικητικής Ανασυγκρότησης προσθέτοντας δέκα νέες μονάδες στο οργανόγραμμα του;</seg>
                    <seg xml:id="ParlaMint-GR_2019-01-29-S1-commons.seg663">Το πρώτο πρόβλημα είναι ότι η ίδρυση της εν λόγω ειδικής γραμματείας έρχεται μόλις δεκαπέντε μήνες μετά τη δημοσίευση του προεδρικού διατάγματος του οργανογράμματος του Υπουργείου Διοικητικής Ανασυγκρότησης, η οποία μάλιστα ολοκληρώθηκε μετά από ενδελεχή αξιολόγηση των δομών του, σύμφωνα με τις διατάξεις του άρθρου 4 του ν.4440/2016.</seg>
                    <seg xml:id="ParlaMint-GR_2019-01-29-S1-commons.seg664">Με άλλα λόγια, το Υπουργείο, που είναι το καθ' ύλην αρμόδιο για την αξιολόγηση των δημόσιων δομών, εισηγείται μόλις έναν χρόνο και τρεις μήνες μετά την ολοκλήρωση της αξιολόγησης των δικών του δομών, την ίδρυση μιας νέας ειδικής γραμματείας. Αναρωτιέται κανείς τι μεσολάβησε στους δεκαπέντε αυτούς μήνες και οδήγησε την πολιτική ηγεσία του Υπουργείου να προχωρήσει σε τέτοια ριζική επανεκτίμηση των δομών του. Ήταν ελλιπές το αρχικό οργανόγραμμα; Γιατί αν το Υπουργείο, που είναι καθ' ύλην αρμόδιο να αξιολογεί τις δομές του δημοσίου, έκανε τόσο μεγάλο λάθος στην αξιολόγηση του δικού του οργανογράμματος, τότε αντιλαμβάνεστε ότι εγείρονται ευρύτερα ερωτήματα, τα οποία είναι και σημαντικά και εξαιρετικά επείγοντα. Ή μήπως σε αυτούς τους δεκαπέντε μήνες προέκυψε κάποια νέα μεγάλη ανάγκη; Αυτό είναι το ερώτημα.</seg>
                    <seg xml:id="ParlaMint-GR_2019-01-29-S1-commons.seg665">Εδώ ερχόμαστε στο δεύτερο πρόβλημα, δηλαδή το γεγονός ότι δεν είναι απολύτως ξεκάθαρη η λειτουργία που είναι η νέα αυτή γραμματεία καλείται να επιτελέσει και πώς αυτή διαφοροποιείται από τις λειτουργίες των υφιστάμενων δομών του Υπουργείου. Συγκεκριμένα, η Κυβέρνηση φαίνεται να υποστηρίζει ότι η εν λόγω ειδική γραμματεία θα λειτουργεί ως ένα είδος επιστημονικού βραχίονα του Υπουργείου, μέσω της έκδοσης προσκλήσεων προς όλους τους φορείς για την ένταξή τους σε προγράμματα υποστήριξης και αναβάθμισης της διοικητικής τους ικανότητας, των διοικητικών τους λειτουργιών και των υπηρεσιών που παρέχουν προς τους πολίτες.</seg>
                    <seg xml:id="ParlaMint-GR_2019-01-29-S1-commons.seg666">Τίποτε από όσα έχουν ειπωθεί μέχρι σήμερα από την πλευρά της Συμπολίτευσης δεν μας έχει πείσει ότι αυτήν τη στιγμή που μιλάμε έχει οριστεί μια σαφής μεθοδολογία, με την οποία η ειδική γραμματεία θα υλοποιήσει τον στόχο της αύξησης της διοικητικής ικανότητας του δημοσίου. Ποιο είναι, λοιπόν, το κόστος αυτής της κυβερνητικής επιλογής να προσθέσει δέκα νέες μονάδες αγνώστου πρακτικής χρησιμότητας στο Υπουργείο Διοικητικής Ανασυγκρότησης;</seg>
                    <seg xml:id="ParlaMint-GR_2019-01-29-S1-commons.seg667">Η έκθεση του Γενικού Λογιστηρίου του Κράτους, άλλωστε, μας πληροφορεί ότι η σχετική δαπάνη ενδέχεται να ξεπεράσει το 1 εκατομμύριο ευρώ ετησίως. Η ξερή αυτή αποτίμηση, όμως, κρύβει το εναλλακτικό κόστος της σύστασης της ειδικής γραμματείας, δηλαδή τι θα μπορούσαν να γίνουν αυτά τα χρήματα, αν η Κυβέρνηση επέλεγε να τα διαθέσει για την κάλυψη άλλων κρισιμοτέρων προτεραιοτήτων του δημοσίου.</seg>
                    <seg xml:id="ParlaMint-GR_2019-01-29-S1-commons.seg668">Θέλω να αναφερθώ ενδεικτικά σε κάτι το οποίο ανεφέρθη και κατά τη συζήτηση στην επιτροπή, σε μια επιστολή που έλαβα από τον Πανελλήνιο Σύλλογο Εργαζομένων στα Κέντρα Δημιουργικής Απασχόλησης Παιδιών. Ο συγκεκριμένος σύλλογος - και θα καταθέσω, παρακαλώ, το συγκεκριμένο έγγραφο για τα Πρακτικά - μαζί με τον αντίστοιχο των εργαζομένων στα κέντρα δημιουργικής απασχόλησης παιδιών ή ατόμων με ειδικές ανάγκες εκπροσωπεί τους εργαζόμενους σε τριακόσιες ογδόντα δύο δημοτικές δομές κέντρων δημιουργικής απασχόλησης και πενήντα εννέα δημοτικές δομές, ΚΔΑΠ, για παιδιά ή άτομα με ειδικές ανάγκες.</seg>
                    <seg xml:id="ParlaMint-GR_2019-01-29-S1-commons.seg669">Σύμφωνα με τα στοιχεία της επιστολής αυτής, στα τριακόσια ογδόντα δύο ΚΔΑΠ εξυπηρετούνται φέτος τριάντα έξι χιλιάδες εννιακόσια εξήντα τέσσερα παιδιά ηλικίας από πέντε μέχρι δώδεκα χρόνων, ενώ ο συνολικός αριθμός αιτούντων ανήλθε φέτος στα πενήντα οκτώ χιλιάδες εξακόσια πενήντα παιδιά. Αντίστοιχα, στα πενήντα εννέα ΚΔΑΠ - ΜΕΑ εξυπηρετούνται φέτος τρεις χιλιάδες οκτακόσια ογδόντα παιδιά, παιδιά και άτομα, ενώ ο συνολικός αριθμός αιτούντων ανήλθε στις τέσσερεις χιλιάδες εκατόν πενήντα οκτώ ΑΜΕΑ.</seg>
                    <seg xml:id="ParlaMint-GR_2019-01-29-S1-commons.seg670">Κατέθεσα την εν λόγω επιστολή για τα Πρακτικά και ζητώ πρωτίστως κι ασχέτως με την υπόλοιπη συζήτηση να το δείτε αυτό, κυρία Υπουργέ, όπως σας παρακάλεσα και στην επιτροπή, με ιδιαίτερη προσοχή.</seg>
                    <seg xml:id="ParlaMint-GR_2019-01-29-S1-commons.seg671">Κύριε Πρόεδρε, πώς να πούμε, λοιπόν, μετά από αυτά ότι η Κυβέρνηση ενδιαφέρεται ουσιαστικά για την αύξηση της ποιότητας των διοικητικών λειτουργιών και των παρεχόμενων υπηρεσιών στους πολίτες; Δεν χρειάζεται καν να αναφερθούμε στις παραλείψεις και τις αστοχίες του παρόντος νομοσχεδίου για να στοιχειοθετήσουμε αυτό το συμπέρασμα. Μόνο η αδικαιολόγητη καθυστέρηση, πέρα από τα δύο χρόνια, που έχει επιδείξει στην υλοποίηση του ψηφιακού οργανογράμματος, δηλαδή την πιο απλή και ουσιαστική ηλεκτρονική υποδομή για την καταγραφή του συνόλου της οργάνωσης των μεταβολών και των λειτουργικών δαπανών της δημόσιας διοίκησης, αρκεί ως πειστήριο.</seg>
                </u>
                <u xml:id="ParlaMint-GR_2019-01-29-S1-commons.u181" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg672">Κύριε Δαβάκη, ολοκληρώστε, παρακαλώ.</seg>
                </u>
                <u xml:id="ParlaMint-GR_2019-01-29-S1-commons.u182" ana="#regular" who="#ΔΑΒΑΚΗΣ_ΠΑΝΑΓΙΩΤΗ_ΑΘΑΝΑΣΙΟΣ">
                    <seg xml:id="ParlaMint-GR_2019-01-29-S1-commons.seg673">Τελειώνω σε σαράντα δευτερόλεπτα, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg674">Πριν περίπου δύο χρόνια είχα θέσει το ζήτημα του ψηφιακού οργανογράμματος στην προκάτοχό σας, την κ. Γεροβασίλη, η οποία μάλιστα είπε ότι θα το δει με ιδιαίτερη προσοχή. Βλέπω ότι δεν προχωράει το θέμα και είναι κρίμα, διότι υπάρχουν και ενδελεχείς προτάσεις από έμπειρους και ικανούς ανθρώπους της δημόσιας διοίκησης και θα έπρεπε η χώρα να δει με ιδιαίτερη προσοχή το ψηφιακό οργανόγραμμα.</seg>
                    <seg xml:id="ParlaMint-GR_2019-01-29-S1-commons.seg675">Είναι προφανές, μετά από όλα αυτά, ότι εμείς δεν θα σταθούμε θετικά στην ψήφιση του συγκεκριμένου νομοσχεδίου.</seg>
                    <seg xml:id="ParlaMint-GR_2019-01-29-S1-commons.seg676">Ευχαριστώ.</seg>
                </u>
                <u xml:id="ParlaMint-GR_2019-01-29-S1-commons.u183" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg677">Ευχαριστούμε τον κ. Δαβάκη.</seg>
                    <seg xml:id="ParlaMint-GR_2019-01-29-S1-commons.seg678">Κυρίες και κύριοι συνάδελφοι γίνεται γνωστό στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα επτά μαθήτριες και μαθητές και δύο συνοδοί εκπαιδευτικοί από το 4ο Γενικό Λύκειο Πύργου (δεύτερο τμήμα).</seg>
                    <seg xml:id="ParlaMint-GR_2019-01-29-S1-commons.seg679">Η Βουλή σάς καλωσορίζει.</seg>
                </u>
                <u xml:id="ParlaMint-GR_2019-01-29-S1-commons.u184" ana="#regular" who="#ΠΑΝΑΓΙΩΤΗΣ_ΡΗΓΑΣ">
                    <seg xml:id="ParlaMint-GR_2019-01-29-S1-commons.seg680">Κύριε Πρόεδρε, θα ήθελα τον λόγο για ένα λεπτό.</seg>
                </u>
                <u xml:id="ParlaMint-GR_2019-01-29-S1-commons.u185" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg681">Ορίστε, κύριε Υπουργέ, έχετε τον λόγο.</seg>
                </u>
                <u xml:id="ParlaMint-GR_2019-01-29-S1-commons.u186" ana="#regular" who="#ΠΑΝΑΓΙΩΤΗΣ_ΡΗΓΑΣ">
                    <seg xml:id="ParlaMint-GR_2019-01-29-S1-commons.seg682">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg683">Κύριε Δαβάκη, φαντάζομαι ότι συμφωνείτε με την τροπολογία αυτή, γιατί αφορά έναν μακρόπνοο σχεδιασμό που πρέπει να γίνει και μπορεί να γίνει και το δικαιούται επειδή είναι και πάροχος. Φαντάζομαι ότι η διαφωνία σας ήταν μόνο στις Πρέσπες.</seg>
                </u>
                <u xml:id="ParlaMint-GR_2019-01-29-S1-commons.u187" ana="#regular" who="#ΔΑΒΑΚΗΣ_ΠΑΝΑΓΙΩΤΗ_ΑΘΑΝΑΣΙΟΣ">
                    <seg xml:id="ParlaMint-GR_2019-01-29-S1-commons.seg684">Εγώ συμφωνώ μ' αυτό που είπατε. Η διαφωνία μας είναι για τις τροπολογίες…(δεν ακούστηκε)</seg>
                </u>
                <u xml:id="ParlaMint-GR_2019-01-29-S1-commons.u188" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg685">Σας ευχαριστούμε.</seg>
                    <seg xml:id="ParlaMint-GR_2019-01-29-S1-commons.seg686">Τον λόγο έχει ο Κοινοβουλευτικός Εκπρόσωπος της Δημοκρατικής Συμπαράταξης κ. Κουτσούκος για δώδεκα λεπτά.</seg>
                </u>
                <u xml:id="ParlaMint-GR_2019-01-29-S1-commons.u189" ana="#regular" who="#ΚΟΥΤΣΟΥΚΟΣ_ΔΗΜΗΤΡΙΟΥ_ΓΙΑΝΝΗΣ">
                    <seg xml:id="ParlaMint-GR_2019-01-29-S1-commons.seg687">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg688">Χαίρομαι που έχω την ευκαιρία να καλωσορίσω από του Βήματος τους μαθητές του 4ου Λυκείου Πύργου και τους συνοδούς καθηγητές. Θα ήθελα να τονίσω τη σημασία που έχει αυτό το εκπαιδευτικό πρόγραμμα της Βουλής για τα σχολεία μας και για τα λύκεια και για τα γυμνάσια, πολύ περισσότερο που η ξενάγηση δίνει τη δυνατότητα στους μαθητές να ενημερωθούν για τις λειτουργίες του κοινοβουλευτικού μας πολιτεύματος, το οποίο βάλλεται πανταχόθεν τα τελευταία χρόνια όχι μόνο λόγω της κρίσης, αλλά γιατί υπάρχουν και εκείνοι που το υπονομεύουν σταθερά για να ενισχύσουν τη δική τους εξουσία, οικονομικοί και εξωθεσμικοί.</seg>
                    <seg xml:id="ParlaMint-GR_2019-01-29-S1-commons.seg689">Τελειώνω με την παρένθεση και το καλωσόρισμα και έρχομαι τώρα στα της ημερήσιας διάταξης.</seg>
                    <seg xml:id="ParlaMint-GR_2019-01-29-S1-commons.seg690">Κυρίες και κύριοι συνάδελφοι, ο τίτλος αυτού του νομοσχεδίου που συζητάμε σήμερα για την ενδυνάμωση του ΑΣΕΠ - που δεν είναι ακριβώς αυτό το περιεχόμενο του νομοσχεδίου - μας δίνει τη δυνατότητα να αναφερθούμε στις μεγάλες τομές που έκανε στη χώρα μας η κυβέρνηση του ΠΑΣΟΚ, οι οποίες λόγω της δυναμικής και της αναγνώρισης που απέκτησαν στην ελληνική κοινωνία, σήμερα χαιρετίζονται απ' όλες τις πολιτικές δυνάμεις.</seg>
                    <seg xml:id="ParlaMint-GR_2019-01-29-S1-commons.seg691">Θέλω να θυμίσω ότι το ΠΑΣΟΚ, έχοντας τη γνώση της λειτουργίας της δημόσιας διοίκησης και των πιέσεων που ασκούσε το εκλογικό ακροατήριο σε όλους τους πολιτικούς και σ' όλα τα κόμματα, αποφάσισε να κάνει τη μεγάλη τομή με τον Υπουργό Αναστάση Πεπονή το 1994 και Πρωθυπουργό τον Ανδρέα Παπανδρέου.</seg>
                    <seg xml:id="ParlaMint-GR_2019-01-29-S1-commons.seg692">Θέλω να θυμίσω τις αντιδράσεις που υπήρξαν τότε εδώ μέσα, στη Βουλή, τόσο από τη συντηρητική παράταξη, δέσμια της λογικής των λαφύρων, του λεγόμενου «spoils system», το οποίο αποτυπωνόταν σ' όλες τις εκφάνσεις της δημόσιας ζωής, από το μετεμφυλιακό κράτος και μετά, ακόμα και με τα πιστοποιητικά κοινωνικών φρονημάτων - για να μην αναφερθώ στον Βούλγαρη ή τον Τζουμπέ, δηλαδή σε μια άλλη περίοδο του νεοελληνικού κράτους, αλλά να αναφερθώ στην πρόσφατη ιστορία - όσο και από την παραδοσιακή Αριστερά, που δεν στήριξε αυτές τις αλλαγές και τις ενέτασσε κάθε φορά σε μια πολιτική σκοπιμότητα.</seg>
                    <seg xml:id="ParlaMint-GR_2019-01-29-S1-commons.seg693">Αυτή η μεγάλη θεσμική αλλαγή πολεμήθηκε. Ο πρώτος που προσπάθησε να την υπονομεύσει θεσμικά ήταν ο σημερινός Πρόεδρος της Δημοκρατίας, ο Προκόπης Παυλόπουλος, με την περίφημη συνέντευξη, που ανέτρεπε τα αξιοκρατικά κριτήρια και έγινε τότε μεγάλη μάχη στη Βουλή με όλη τη Νέα Δημοκρατία του Κωνσταντίνου Καραμανλή του νεότερου.</seg>
                    <seg xml:id="ParlaMint-GR_2019-01-29-S1-commons.seg694">Μου κάνει εντύπωση η κ. Ξενογιαννακοπούλου, που έχει υπηρετήσει τις κυβερνήσεις του ΠΑΣΟΚ, πώς τα ξεχνάει τόσο εύκολα αυτά. Δεν ξέρω. Προσπαθεί να ξεχάσει την ιστορία της; Δεν θέλει να την υπερασπιστεί; Είναι δικό της θέμα.</seg>
                </u>
                <u xml:id="ParlaMint-GR_2019-01-29-S1-commons.u190" ana="#regular" who="#ΛΑΠΠΑΣ_ΕΥΑΓΓΕΛΟΥ_ΣΠΥΡΙΔΩΝΑΣ">
                    <seg xml:id="ParlaMint-GR_2019-01-29-S1-commons.seg695">Όλα τα ανέφερε. Πώς τα ξεχνάει;</seg>
                </u>
                <u xml:id="ParlaMint-GR_2019-01-29-S1-commons.u191" ana="#regular" who="#ΚΟΥΤΣΟΥΚΟΣ_ΔΗΜΗΤΡΙΟΥ_ΓΙΑΝΝΗΣ">
                    <seg xml:id="ParlaMint-GR_2019-01-29-S1-commons.seg696">Όμως, θέλω να της θυμίσω ότι η κυβέρνηση του Γιώργιου Παπανδρέου το 2010, με Υπουργό τον Γιάννη Ραγκούση, τον πρώτο τη τάξει Υπουργό της κυβέρνησης, αποκατέστησε το θεσμικό πλαίσιο της αξιοκρατίας. Βέβαια, ο κ. Ραγκούσης τα ξεχνάει και αυτός τώρα και εκεί που μας έκανε μεγάλη κριτική γιατί δεν είμαστε τόσο σκληροί απέναντι στον κ. Τσίπρα, τώρα είναι συνομιλητής του. Αυτό είναι άλλη ιστορία, τον αφορά προσωπικά. Εμένα με ενδιαφέρει όμως τι έκανε αυτή η παράταξη ιστορικά και διαχρονικά για να υπερασπίσει αυτό το σύστημα προσλήψεων.</seg>
                    <seg xml:id="ParlaMint-GR_2019-01-29-S1-commons.seg697">Και ήρθε ο ΣΥΡΙΖΑ, η δύναμη που πάντα μιλούσε υπέρ της αξιοκρατίας, της διαφάνειας στη δημόσια διοίκηση, να υπονομεύσει και αυτός με τη σειρά του το ΑΣΕΠ με τις κατ' εξαίρεση προσλήψεις και τις φωτογραφικές διατάξεις. Αναφέρθηκε νωρίτερα από άλλους ομιλητές ο αριθμός τους και οι συγκεκριμένες υπουργικές αποφάσεις.</seg>
                    <seg xml:id="ParlaMint-GR_2019-01-29-S1-commons.seg698">Έρχεται, λοιπόν, σήμερα η Κυβέρνηση να μας πει ότι θα ενδυναμώσει το ΑΣΕΠ. Εμείς είπαμε ότι θα ψηφίσουμε ό,τι έχει να κάνει με την ενδυνάμωση του ΑΣΕΠ. Όμως, πολλές διατάξεις δεν έχουν το περιεχόμενο που πρέπει.</seg>
                    <seg xml:id="ParlaMint-GR_2019-01-29-S1-commons.seg699">Και θέλω να θυμίσω στην κυρία Υπουργό που μίλησε νωρίτερα για την ανάκτηση της κυριαρχίας και τη δυνατότητα του κράτους να προγραμματίσει τις προσλήψεις, ότι η χώρα μας είναι δεσμευμένη με ένα μεσοπρόθεσμο μέχρι το 2022, που προβλέπει και το τελευταίο ευρώ δαπάνης για όλη τη δημόσια διοίκηση. Άρα, η ανάκτηση της κυριαρχίας στην οποία αναφερθήκατε δεν υφίσταται.</seg>
                    <seg xml:id="ParlaMint-GR_2019-01-29-S1-commons.seg700">Όμως, η συζήτηση αυτή μας δίνει τη δυνατότητα να αναφερθούμε στις αλλαγές που έμειναν στη συνείδηση της κοινής γνώμης και στην ταυτότητα που φέρουν, καθώς δεν είναι μόνο το ΑΣΕΠ. Άκουγα προηγούμενα - και περίμενα την κυρία Υπουργό να παρέμβει και να τη διορθώσει - μια ομιλήτρια του ΣΥΡΙΖΑ που είπε ότι παραλάβαμε ένα κράτος που δεν ξέρουμε πόσους υπαλλήλους έχει.</seg>
                    <seg xml:id="ParlaMint-GR_2019-01-29-S1-commons.seg701">Ξεχνάτε, κυρίες και κύριοι συνάδελφοι, την απογραφή που έκανε η κυβέρνηση το 2010; Το ενιαίο μητρώο πληρωμών, που έκανε η κυβέρνηση το 2010; Τη «Διαύγεια» που καταστρατηγείται συστηματικά; Μέχρι προχθές, στο τελευταίο νομοσχέδιο του Υπουργείου Οικονομικών νομιμοποιήσαμε δαπάνες που δεν είχαν εγκριθεί, διότι δεν τις είχατε ανεβάσει στη «Διαύγεια». Έπρεπε να σας τα θυμίσει, γιατί η κυρία Υπουργός έχει περάσει από το Υπουργείο Υγείας, την ηλεκτρονική συνταγογράφηση και μια σειρά άλλα.</seg>
                    <seg xml:id="ParlaMint-GR_2019-01-29-S1-commons.seg702">Άρα λοιπόν, για να είμαστε δίκαιοι έγιναν προσπάθειες μεταρρυθμίσεων στη δημόσια διοίκηση και μάλιστα σε περίοδο κρίσης για να ανατρέψουμε τις παθογένειες που μας οδήγησαν στην κρίση. Και μπορούμε να υπερηφανευτούμε ότι αυτές έχουν σφραγίδα ΠΑΣΟΚ και Δημοκρατικής Παράταξης.</seg>
                    <seg xml:id="ParlaMint-GR_2019-01-29-S1-commons.seg703">Θέλω καλόπιστα να αναφερθώ στον κ. Τζαβάρα, που προηγήθηκε σε αυτό το Βήμα, και να τον ρωτήσω να μου πει μία εμβληματική μεταρρύθμιση της Νέας Δημοκρατίας που έμεινε.</seg>
                    <seg xml:id="ParlaMint-GR_2019-01-29-S1-commons.seg704">Θέλω, όμως να απευθυνθώ και σε σας που κυβερνάτε τώρα, για να μας πείτε μία εμβληματική, ουσιαστική και αποτελεσματική μεταρρύθμιση.</seg>
                    <seg xml:id="ParlaMint-GR_2019-01-29-S1-commons.seg705">Διότι, κυρίες και κύριοι συνάδελφοι, πέσατε στο λάκκο που σκάβατε για τους άλλους.</seg>
                    <seg xml:id="ParlaMint-GR_2019-01-29-S1-commons.seg706">Θυμάμαι την ισοπεδωτική σας κριτική στην αξιολόγηση του κ. Μητσοτάκη, η οποία εάν δεν είμαστε εμείς στη συγκυβέρνηση, θα περιελάμβανε και τις απολύσεις. Και θέλω να σας θυμίσω την τοποθέτησή μου σε αυτήν εδώ την Αίθουσα. Ποια είναι η μεταρρύθμιση, λοιπόν, που πέτυχε; Η αξιολόγηση; Ξεχνάτε ότι αναγκαστήκατε να ποινικοποιήσετε την απεργία των εργαζομένων στο δημόσιο, όσων διαφωνούσαν με την αξιολόγηση και φέρατε εδώ διάταξη που εξαιρεί από την αξιολόγηση αυτούς που πειθαρχούν στα συνδικαλιστικά τους όργανα και απεργούν; Εσείς τα κάνετε αυτά.</seg>
                    <seg xml:id="ParlaMint-GR_2019-01-29-S1-commons.seg707">Ποια είναι η επιτυχία του νόμου για την κινητικότητα από την ώρα που δεν έχετε υλοποιήσει μέχρι τώρα τα ψηφιακά οργανογράμματα και τα περιγράμματα των θέσεων εργασίας;</seg>
                    <seg xml:id="ParlaMint-GR_2019-01-29-S1-commons.seg708">Ποια είναι η επιτυχία, κυρίες και κύριοι συνάδελφοι, του ν.4369/2016 που εισηγήθηκε εδώ ο κ. Βερναρδάκης, με αιτιολογική έκθεση ότι θα κάναμε επιλογή των γενικών γραμματέων, αποκωδικοποιώντας τη διοίκηση και πραξικοπηματικά την ώρα που τελείωσε η συζήτηση άλλαξε τη διάταξη για την επιλογή των γενικών γραμματέων, άφησε τους γενικούς γραμματείς και μας «φόρεσε» τους διοικητικούς γραμματείς, τους αναπληρωτές διοικητικούς γραμματείς, τους θεματικούς γραμματείς και τους αναπληρωτές θεματικούς γραμματείς;</seg>
                    <seg xml:id="ParlaMint-GR_2019-01-29-S1-commons.seg709">Αναφέρθηκε ο κ. Κεγκέρογλου σε αυτό λέγοντας ότι αυτοί ήταν ενενήντα δύο. Ήταν ενενήντα δύο πρόσθετες θέσεις στη διοικητική ιεραρχία, παραμένοντας και εξήντα πέντε παλαιοί. Γιατί έμειναν οι εξήντα πέντε παλαιοί; Για να αποκτήσουν προσόντα και προϋπηρεσία, για να τα βάλετε εσείς μετά στις φωτογραφικές διατάξεις, για να κρίνετε τους αρεστούς σας.</seg>
                    <seg xml:id="ParlaMint-GR_2019-01-29-S1-commons.seg710">Αυτό είχε ως αποτέλεσμα να προκηρύσσουμε θέσεις όπου αλλού ζητάμε αγγλικά, αλλού ζητάμε γαλλικά, αλλού ζητάμε ρωσικά, αλλού κινέζικα, αλλού προϋπηρεσία στο δημόσιο δίκαιο και αλλού ό,τι προσόντα είχε ο καθένας που υπηρετούσε.</seg>
                    <seg xml:id="ParlaMint-GR_2019-01-29-S1-commons.seg711">Και αναγκαστήκατε να πάρετε πίσω τις προκηρύξεις. Ήταν ντροπή σας αυτό. Το είπε κομψά η κυρία Υπουργός, μετά από τις παρατηρήσεις των θεσμών που σας γύρισαν πίσω τις προκηρύξεις. Αυτή είναι η κυριαρχία που ανακτήσατε.</seg>
                    <seg xml:id="ParlaMint-GR_2019-01-29-S1-commons.seg712">Αλλά μήπως πετύχατε στην επιλογή των στελεχών της δημόσιας διοίκησης με βάση επίσης τον νόμο που ψηφίσατε εδώ - και που είχε θετικές διατάξεις και τις ψηφίσαμε - , όταν έρχονται εδώ οι Υπουργοί σας και τοποθετούν σε γενικές διευθύνσεις που αποφασίζονται εδώ με νόμο προσωρινούς γενικούς διευθυντές και διευθυντές, καταστρατηγώντας όλη τη διαδικασία της επιλογής από τα υπηρεσιακά συμβούλια και την αξιολόγηση;</seg>
                    <seg xml:id="ParlaMint-GR_2019-01-29-S1-commons.seg713">Άρα, κυρίες και κύριοι συνάδελφοι, δεν έχετε κάνει καμμία ουσιαστική μεταρρύθμιση στη δημόσια διοίκηση. Θα έλεγα ότι αναπαράγετε τις κακές όψεις ενός συστήματος το οποίο όλοι θα θέλαμε να καταπολεμήσουμε.</seg>
                    <seg xml:id="ParlaMint-GR_2019-01-29-S1-commons.seg714">Τελευταίο φαινόμενο είναι αυτός που μας βγήκε στο νοσοκομείο της Νίκαιας με τα πλαστά πτυχία. Θυμάμαι τη μάχη σε αυτήν εδώ την Αίθουσα με τους Βουλευτές του ΣΥΡΙΖΑ, όταν επιβάλαμε με νόμο τον έλεγχο των πτυχίων. Και τι δεν μας είπαν! Ότι αυτό είναι κατ' εντολήν της τρόικας για να κάνουμε απολύσεις. Τώρα, λοιπόν, τι λέτε; Κυρία Υπουργέ, δεν είναι στο μητρώο - που εμείς φτιάξαμε και εσείς υπηρετείτε - τα προσόντα του συγκεκριμένου κυρίου για να τα ελέγξετε, για να τα πείτε και στον κ. Ξανθό που δεν βρήκε το θάρρος να πει τρεις λέξεις για τις ευθύνες του Υπουργείου του;</seg>
                    <seg xml:id="ParlaMint-GR_2019-01-29-S1-commons.seg715">Κυρίες και κύριοι συνάδελφοι, κατά συνέπεια αυτό το νομοσχέδιο δεν θα αφήσει κανένα αποτύπωμα. Το μόνο αποτύπωμα που ενδεχόμενα θα μείνει είναι η διαμάχη της Νέας Δημοκρατίας με τον ΣΥΡΙΖΑ ποιος θα κάνει τις προσλήψεις για το 2019. Απαίτησε η Νέα Δημοκρατία να γίνει μετά τις εκλογές. Το δέχτηκε ο ΣΥΡΙΖΑ. Αυτό, όμως, δεν αφορά τους πολίτες. Τους πολίτες τούς αφορά πού θα κάνουμε προσλήψεις, με τι κριτήρια θα τις κάνουμε και πώς θα ενισχύσουμε τη δημόσια διοίκηση, τη δημόσια διοίκηση που πρέπει να ενισχύσουμε και στον αναπτυξιακό της ρόλο και στο κοινωνικό της ρόλο, με αξιοκρατία και διαφάνεια παντού.</seg>
                    <seg xml:id="ParlaMint-GR_2019-01-29-S1-commons.seg716">Θα έλεγα - επειδή προφανώς ο χρόνος είναι περιορισμένος - ότι αυτό το ψευδεπίγραφο αφήγημα της προοδευτικότητας αυτού του νόμου και της προοδευτικότητας της νέας Κεντροαριστεράς που καλλιεργεί τώρα τελευταία η Κυβέρνηση καταπίπτει, πρώτον, από τις μεγάλες αντιμεταρρυθμιστικές και συντηρητικές πολιτικές που ασκεί αυτή η Κυβέρνηση, οι οποίες είναι χειρότερες από εκείνες που θα ασκούσε μια νεοφιλελεύθερη κυβέρνηση της Νέας Δημοκρατίας. Κλασικό παράδειγμα είναι η παράδοση της δημόσιας περιουσίας. Δεν τόλμησε να το κάνει κανένας πρωθυπουργός.</seg>
                    <seg xml:id="ParlaMint-GR_2019-01-29-S1-commons.seg717">Κλασικό παράδειγμα είναι η δέσμευση της χώρας να παράγει πλεονάσματα μέχρι το 2022, ύψους 57 δισεκατομμυρίων ευρώ. Κλασικό παράδειγμα αποτελεί το ότι δεν μπορείτε να λύσετε το θέμα της πρώτης κατοικίας, των εκατόν είκοσι δόσεων, ότι δεν επαναφέρετε τις συλλογικές διαπραγματεύσεις. Και ας αφήσουμε τη μεταβατική διάταξη για τα 650 ευρώ όταν τα είχατε τάξει τα 751 ευρώ. Σας κάναμε πρόταση εδώ από το 2019 να ισχύσουν οι συλλογικές διαπραγματεύσεις. Τι σας εμποδίζει και δεν το κάνετε;</seg>
                    <seg xml:id="ParlaMint-GR_2019-01-29-S1-commons.seg718">Άρα, δεν υπάρχει πολιτικό αφήγημα σε ό,τι αφορά την προοδευτικότητα της πολιτικής σας, αλλά δεν υπάρχει για την ταυτότητα της Κεντροαριστεράς με τα απολειφάδια της πολιτικής και μεταλλαγμένους δεξιούς και ακροδεξιούς, με ελιξίριο την καρέκλα. Δεν μπορεί να είναι αυτό προοδευτική διακυβέρνηση, ούτε προοδευτική σύνθεση μιας κυβέρνησης.</seg>
                    <seg xml:id="ParlaMint-GR_2019-01-29-S1-commons.seg719">Για να τελειώνω, λοιπόν, κυρίες και κύριοι συνάδελφοι, η λογική των λαφύρων, το «spoils system», στο οποίο είχε αναφερθεί ο αείμνηστος Βαρβαρέσος στην έκθεσή του μετά τον Εμφύλιο και που έπρεπε να αλλάξει - και η παράταξή μας έκανε προσπάθεια να το αλλάξει με μεγάλες θεσμικές αλλαγές - , συνεχίζεται από την Κυβέρνηση του ΣΥΡΙΖΑ, με μετακλητούς, με κατ' εξαίρεση προσλήψεις, με κατ' εξαίρεση προϊσταμένους.</seg>
                    <seg xml:id="ParlaMint-GR_2019-01-29-S1-commons.seg720">Δυστυχώς συνεχίζεται και στην άσκηση της οικονομικής εξουσίας, διότι αυτό έχει να κάνει με τη δημιουργία ενός κοινωνικού και οικονομικού μοντέλου με λίγους και ισχυρούς, με εξόντωση της μεσαίας τάξης και τους υπόλοιπους επιδοματούχους, εξαρτημένους από την κυβερνητική πολιτική.</seg>
                    <seg xml:id="ParlaMint-GR_2019-01-29-S1-commons.seg721">Αυτό μόνο με αλλαγή πολιτικών συσχετισμών μπορεί να αλλάξει και με μια κυβέρνηση που μπορεί να συμφωνήσει σε όλες αυτές τις αλλαγές, τις μεταρρυθμίσεις που θα οδηγήσουν σε μια πράγματι προοδευτική διακυβέρνηση στη χώρα.</seg>
                    <seg xml:id="ParlaMint-GR_2019-01-29-S1-commons.seg722">Ευχαριστώ, κύριε Πρόεδρε.</seg>
                </u>
                <u xml:id="ParlaMint-GR_2019-01-29-S1-commons.u192" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg723">Ευχαριστούμε τον κ. Κουτσούκο.</seg>
                    <seg xml:id="ParlaMint-GR_2019-01-29-S1-commons.seg724">Τον λόγο έχει η Αντιπρόεδρος της Βουλής και Βουλευτής του ΣΥΡΙΖΑ, κ. Χριστοδουλοπούλου.</seg>
                    <seg xml:id="ParlaMint-GR_2019-01-29-S1-commons.seg725">Ορίστε, κυρία Πρόεδρε, έχετε τον λόγο για επτά λεπτά.</seg>
                </u>
                <u xml:id="ParlaMint-GR_2019-01-29-S1-commons.u193" ana="#regular" who="#ΧΡΙΣΤΟΔΟΥΛΟΠΟΥΛΟΥ_ΖΑΧΑΡΙΑ_ΑΝΑΣΤΑΣΙΑ">
                    <seg xml:id="ParlaMint-GR_2019-01-29-S1-commons.seg726">Ευχαριστώ πολύ, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg727">Θα ήθελα να ξεκινήσω επισημαίνοντας μια ευτυχή σύμπτωση, ότι την επομένη της εξαγγελίας της αύξησης των μισθών κατά 11% στον ιδιωτικό τομέα και της κατάργησης του επαίσχυντου υποκατώτατου μισθού έρχεται το σημερινό νομοσχέδιο προς συζήτηση.</seg>
                    <seg xml:id="ParlaMint-GR_2019-01-29-S1-commons.seg728">Μέχρι τώρα οι λέξεις «αυξήσεις», «προσλήψεις» ήταν απαγορευμένες από το λεξιλόγιο της πολιτικής, όχι μόνο διότι ζούσαμε κάτω από την ασφυκτική επιτήρηση των μνημονίων, αλλά και γιατί αν δεν υπήρχαν τα μνημόνια, θα τα είχαν επινοήσει οι κυβερνώντες εκείνης της εποχής.</seg>
                    <seg xml:id="ParlaMint-GR_2019-01-29-S1-commons.seg729">Κατά συνέπεια, νομίζω ότι σήμερα αναδεικνύεται το ζήτημα και οι τόνοι που ανεβαίνουν δεν καταλαβαίνω σε τι αντιστοιχούν. Είναι να καταργούμε το ΑΣΕΠ, ενώ το ενδυναμώνουμε.</seg>
                    <seg xml:id="ParlaMint-GR_2019-01-29-S1-commons.seg730">Ξέρετε ότι στη διάρκεια των μνημονίων υπήρχε η γνωστή απαγόρευση 5 προς 1, δηλαδή για κάθε πέντε αποχωρήσεις να γίνεται μία πρόσληψη. Μετά τη ψήφιση του μεσοπρόθεσμου που έγινε το 2016, η Κυβέρνηση αποφάσισε ότι το 2019 όταν αποχωρεί ένας θα προσλαμβάνεται ένας. Αυτό, μαζί με την έξοδο από τα προγράμματα, που έγινε τον Αύγουστο του 2018, δημιουργεί τις προϋποθέσεις για προσλήψεις σε βασικούς τομείς του δημοσίου που βρίσκονται σε κρίση, γιατί είναι υποστελεχωμένοι.</seg>
                    <seg xml:id="ParlaMint-GR_2019-01-29-S1-commons.seg731">Αυτός είναι κι ο αιτιολογικός λόγος που έρχεται αυτό το νομοσχέδιο, ώστε να ενδυναμώσει το ΑΣΕΠ, προκειμένου οι προσλήψεις να γίνουν με τέτοιον τρόπο ώστε τους ανθρώπους που υποβάλλουν αιτήσεις να τους μεταχειρίζονται ως πολίτες και όχι να περιμένουν τρία χρόνια για ένα αποτέλεσμα λόγω του πολύ λίγου προσωπικού που έχει πλέον το ΑΣΕΠ, αλλά και η διοίκηση να εκσυγχρονιστεί, να μπορέσει να προγραμματίζει τις ανάγκες της και να στέλνει στο ΑΣΕΠ αυτές τις προσλήψεις που προγραμματίζει σε ορίζοντα ενός, δύο χρόνων ή και πιο μακροπρόθεσμα.</seg>
                    <seg xml:id="ParlaMint-GR_2019-01-29-S1-commons.seg732">Νομίζω, λοιπόν, ότι βρισκόμαστε σε μία ακόμη καινούργια τομή, και αυτό πρέπει να το αναδείξουμε. Μέσα σε αυτήν τη διαδικασία νομίζω ότι οι διαφωνίες που κατατίθενται έχουν να κάνουν με το ότι η Αντιπολίτευση είναι εχθρός του κράτους και της δημόσιας διοίκησης. Η δημόσια διοίκηση είναι ένα γι' αυτούς αναγκαίο κακό για να μπορούν να εξυπηρετούν τα επιχειρηματικά συμφέροντα και τις οικονομικές ελίτ. Το δημόσιο το απαξίωσαν.</seg>
                    <seg xml:id="ParlaMint-GR_2019-01-29-S1-commons.seg733">Ο κ. Μητσοτάκης, ως Υπουργός Διοικητικής Ανασυγκρότησης, νομίζω ότι έδωσε δείγματα γραφής, γιατί τότε ήρθαν στην ημερήσια διάταξη οι απολύσεις, τα πειθαρχικά, ακόμα και η διαθεσιμότητα των υπαλλήλων, εάν δικάζονταν για οποιοδήποτε αδίκημα, είτε είχε είτε δεν είχε σχέση με την εργασία τους. Αν είχαν π.χ. δικαστεί για ένα τροχαίο δυστύχημα έπρεπε να φύγουν και να τεθούν σε διαθεσιμότητα από το δημόσιο.</seg>
                    <seg xml:id="ParlaMint-GR_2019-01-29-S1-commons.seg734">Αυτή η τρομερή καταστολή, που εξαπολύθηκε, είχε να κάνει και με τον μύθο του δημοσιονομικού κόστους, που λεγόταν τότε κατά κόρον, και όλα τα βέλη στράφηκαν προς τον δημόσιο τομέα και στους δημοσίους υπαλλήλους. Αυτά δεν τα έχει προφανώς ξεχάσει κανείς και προφανώς φοβούνται ότι, αν γίνει κυβερνητική αλλαγή, θα επαναληφθούν αυτά τα φαινόμενα σε μαζική κλίμακα.</seg>
                    <seg xml:id="ParlaMint-GR_2019-01-29-S1-commons.seg735">Σήμερα, λοιπόν, νομίζω ότι είναι ευκαιρία να συζητήσουμε ακριβώς αυτό. Κάνουν κριτική τα μέσα μαζικής ενημέρωσης, η ΠΟΕΔΗΝ, διάφορα στελέχη της Αντιπολίτευσης για την κρίση που υπάρχει σε μερικούς τομείς, όπως είναι η υγεία, η παιδεία και άλλοι.</seg>
                    <seg xml:id="ParlaMint-GR_2019-01-29-S1-commons.seg736">Δεν λένε, όμως, γιατί πράγματι υπάρχουν ουρές, γιατί πράγματι υπάρχουν καθυστερήσεις, γιατί υπάρχουν ελλείψεις; Είναι γεγονός ότι πλέον, μέσα σε αυτή την κατάσταση της κρίσης, η πλειοψηφία του ελληνικού λαού καταφεύγει στη χρήση δημόσιων υπηρεσιών, σε αντίθεση με τις ελίτ που είναι χρήστες των ιδιωτικών υπηρεσιών, - γι' αυτό υπερασπίζονται την ιδιωτική παιδεία, τα ιδιωτικά πανεπιστήμια, την ιδιωτική ασφάλιση - και αυτή η κοσμοσυρροή, στις δημόσιες υπηρεσίες δημιουργεί πράγματι προβλήματα κρίσης.</seg>
                    <seg xml:id="ParlaMint-GR_2019-01-29-S1-commons.seg737">Όταν, λοιπόν, το Υπουργείο Υγείας καθιέρωσε τη δωρεάν πρόσβαση όλων, Ελλήνων και μεταναστών, ασφαλισμένων και ανασφάλιστων, στο σύστημα υγείας τα νοσοκομεία πράγματι εμφάνισαν προβλήματα. Διότι αυξήθηκαν τα περιστατικά των ανθρώπων που είχαν ανάγκη από ιατρικές υπηρεσίες και που τα χρήματα και το λεγόμενο δημοσιονομικό κόστος δεν επέτρεπαν στα νοσοκομεία - με τη λεηλασία με τα φάρμακα και όλους τους διαγωνισμούς που έκαναν - να ικανοποιούν αυτές τις ανάγκες.</seg>
                    <seg xml:id="ParlaMint-GR_2019-01-29-S1-commons.seg738">Μιλάμε, λοιπόν, σε μία Βουλή που όλα τα κόμματα της Αντιπολίτευσης θεωρούν ότι τον Αύγουστο δεν έγινε απολύτως τίποτα, ήταν μία κανονική μέρα και συνεχίζουμε να ζούμε υπό καθεστώς μνημονίων. Μιλάμε για μία Αντιπολίτευση που εχθρεύεται τον δημόσιο τομέα. Μιλάμε για μία Αντιπολίτευση που εχθρεύεται τους δημοσίους υπαλλήλους και θεωρεί τον αριθμό τους υπερβολικό για το κόστος λειτουργίας του κράτους. Είναι λογικό, λοιπόν, μέσα σε αυτό το πλαίσιο, να διαφωνεί η Αντιπολίτευση και με αυτό το νομοσχέδιο.</seg>
                    <seg xml:id="ParlaMint-GR_2019-01-29-S1-commons.seg739">Εδώ πρέπει να πούμε και κάτι άλλο. Υπάρχει πράγματι - τα είπε και η κυρία Υπουργός - μία ιστορική διαδρομή στην ελληνική δημόσια διοίκηση. Γνωρίζουμε όλοι ότι το κράτος, από τότε που συστάθηκε και μετά την αποχώρηση των βαυαροκρατών, αφιερώθηκε και εξυπηρέτησε τις ελίτ της εποχής εκείνης.</seg>
                    <seg xml:id="ParlaMint-GR_2019-01-29-S1-commons.seg740">Μετά, ήρθε το δεύτερο στάδιο που ήταν η συντηρητική - να την πω κομψά - κρατική τάξη όπου τότε το μετεμφυλιακό κράτος ήθελε να έχει μόνο εθνικόφρονες δημοσίους υπαλλήλους. Ήταν το λεγόμενο «κράτος της εθνικοφροσύνης». Ήταν αυτή η ιδιαιτερότητα των πολιτικών φρονημάτων, που έπρεπε να έχεις χαρτί για να διοριστείς στο δημόσιο.</seg>
                    <seg xml:id="ParlaMint-GR_2019-01-29-S1-commons.seg741">Αργότερα, ήρθε και η τρίτη περίοδος της δικομματικής εξάρτησης του κράτους, όπου, κάποια στιγμή, βέβαια, το ΠΑΣΟΚ έφερε το ΑΣΕΠ γιατί είχε φτάσει πια σε οριακά σημεία και τα δύο κόμματα η Νέα Δημοκρατία και το ΠΑΣΟΚ, γέμιζαν τον κρατικό μηχανισμό με δικούς τους υπαλλήλους και έτσι δεν υπήρχε ούτε αξιοκρατία, ούτε αμεροληψία, ούτε αντικειμενικότητα.</seg>
                    <seg xml:id="ParlaMint-GR_2019-01-29-S1-commons.seg742">Σήμερα, λοιπόν, που προσπαθεί ο ΣΥΡΙΖΑ να βάλει τα θεμέλια αμεροληψίας και αξιοκρατίας στη διοίκηση, όλοι διαφωνούν. Αυτά είναι τα παράδοξα. Γιατί είδαμε εδώ ότι οι περισσότεροι Βουλευτές είπαν τον καημό τους για το μακεδονικό, ο καθένας είπε τον καημό του για το ότι ήταν το ΠΑΣΟΚ που έκανε τις μεγάλες τομές, ενώ τώρα όλοι οι άλλοι που προέρχονταν από το ΠΑΣΟΚ δεν αξίζουν τίποτα. Όλοι δηλαδή βγάζουν εδώ τα υπαρξιακά τους δράματα. Πράγματι, ζούμε σε μία εποχή που ο ορθολογισμός και ο μανιχαϊσμός έχουν κυριαρχήσει στην πολιτική σκηνή. Ειδικά δε όταν είναι προεκλογική περίοδος, αυτά τα δύο φαινόμενα παίρνουν διαστάσεις τέρατος.</seg>
                    <seg xml:id="ParlaMint-GR_2019-01-29-S1-commons.seg743">Τι λένε, λοιπόν, σήμερα; Λένε ότι ο ΣΥΡΙΖΑ θέλει να διορίσει δικούς του. Πώς θα τους διορίσει, κύριοι; Φοβάστε ότι τις προσλήψεις του 2019 θα τις κάνει ο ΣΥΡΙΖΑ; Νομίζω ότι καλώς φοβόσαστε. Γιατί, πράγματι, το ΑΣΕΠ, αναβαθμισμένο, θα λειτουργήσει το 2019 και κυβέρνηση θα είναι ο ΣΥΡΙΖΑ. Γι' αυτό και οι δημόσιοι υπάλληλοι που φοβούνται τις απολύσεις, αλλά και όσοι φιλοδοξούν να γίνουν δημόσιοι υπάλληλοι, με την ψήφο τους, θα σας στείλουν στις ψευδαισθήσεις που έχετε διαμορφώσει.</seg>
                    <seg xml:id="ParlaMint-GR_2019-01-29-S1-commons.seg744">Τελειώνοντας,να πω ότι, πράγματι, εμείς, ως Αριστερά, θεωρούμε ότι οι ανεξάρτητες αρχές είναι ένα παράδειγμα νεοφιλελεύθερης διαχείρισης. Πράγματι, το κράτος, στα πλαίσια της «ιδιωτικοποίησής» του, εκχώρησε δημόσια εξουσία στις ανεξάρτητες αρχές.</seg>
                    <seg xml:id="ParlaMint-GR_2019-01-29-S1-commons.seg745">Να ξέρετε, ότι όταν ηττηθεί ο νεοφιλελευθερισμός - γιατί θα ηττηθεί - τότε θα βγουν πολλά πολιτικά κόμματα και πολιτικές δυνάμεις να ζητήσουν να επανέλθουν στο κράτος οι δημόσιες λειτουργίες, δηλαδή το κράτος να ελέγχει τους καναλάρχες και να μη φοβάται και να δίνει την εξουσία στο Εθνικό Ραδιοτηλεοπτικό Συμβούλιο, γιατί οι καναλάρχες θα ρίξουν τις κυβερνήσεις. Να έχουμε υπ' όψιν μας ότι το ΑΣΕΠ θα κρατηθεί για πολλά ακόμα χρόνια.</seg>
                </u>
                <u xml:id="ParlaMint-GR_2019-01-29-S1-commons.u194" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg746">Κυρία Πρόεδρε, παρακαλώ, εάν θέλετε, ολοκληρώνετε.</seg>
                </u>
                <u xml:id="ParlaMint-GR_2019-01-29-S1-commons.u195" ana="#regular" who="#ΧΡΙΣΤΟΔΟΥΛΟΠΟΥΛΟΥ_ΖΑΧΑΡΙΑ_ΑΝΑΣΤΑΣΙΑ">
                    <seg xml:id="ParlaMint-GR_2019-01-29-S1-commons.seg747">Μέχρι το ελληνικό κράτος να αποκτήσει τεκμήριο αθωότητας, τεκμήριο αμεροληψίας και τεκμήριο αξιοκρατίας, το ΑΣΕΠ θα αποτελεί πραγματικά έναν φραγμό στην κομματικοποίηση του κράτους, στην κομματικοποίηση του δημοσίου, ώστε τα παιδιά όλων των Ελλήνων να έχουν μία θεμιτή φιλοδοξία να δουλέψουν στο δημόσιο και όχι να κλείνονται οι πόρτες από τους «ημέτερους».</seg>
                    <seg xml:id="ParlaMint-GR_2019-01-29-S1-commons.seg748">Θυμάμαι - και κλείνω με αυτό - ότι η Νέα Δημοκρατία για χρόνια μονοπωλούσε τις προσλήψεις. Όταν βγήκε το ΠΑΣΟΚ - επειδή προφανώς έκανε και αυτό προσλήψεις - άρχισαν να μιλάνε για πρασινοφρουρούς με απαξία, διότι όπως και τότε, θεωρούσε ότι το κράτος είναι δικό του λάφυρο.</seg>
                    <seg xml:id="ParlaMint-GR_2019-01-29-S1-commons.seg749">Τώρα και οι δύο, που θεωρούν ότι το κράτος είναι δικό τους λάφυρο έχουν ενωθεί και καταγγέλλουν τον ΣΥΡΙΖΑ ότι τάχα κάνει προσλήψεις. Και τι παράδειγμα φέρνουν; Τους μετακλητούς υπαλλήλους. Ο κόσμος δεν ξέρει τι είναι. Να πούμε, λοιπόν, ότι οι μετακλητοί υπάλληλοι είναι άνθρωποι τους οποίους προσλαμβάνουν Βουλευτές και Υπουργοί για εργασίες συμβουλευτικές, τις οποίες έχουν ανάγκη και οι οποίες προφανώς πρέπει να έχουν το στοιχείο του απορρήτου, το στοιχείο της γνώσης, το στοιχείο της εμπιστοσύνης.</seg>
                    <seg xml:id="ParlaMint-GR_2019-01-29-S1-commons.seg750">Τα έχουν ισοπεδώσει όλα, προκειμένου να μην πουν ούτε μία καλή κουβέντα για τον ΣΥΡΙΖΑ. Ο μίζερος, λοιπόν, λόγος της Αντιπολίτευσης για οτιδήποτε φέρνει ο ΣΥΡΙΖΑ, νομίζω ότι είναι το μεγάλο πρόβλημα της πολιτικής ζωής σήμερα.</seg>
                </u>
                <u xml:id="ParlaMint-GR_2019-01-29-S1-commons.u196" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg751">Ευχαριστούμε.</seg>
                    <seg xml:id="ParlaMint-GR_2019-01-29-S1-commons.seg752">Τον λόγο έχει ο Υπουργός Οικονομικών κ. Τσακαλώτος, για να αναπτύξει μία τροπολογία και αμέσως μετά είναι ο κ. Πρατσόλης.</seg>
                    <seg xml:id="ParlaMint-GR_2019-01-29-S1-commons.seg753">Ορίστε, έχετε τον λόγο, κύριε Υπουργέ.</seg>
                </u>
                <u xml:id="ParlaMint-GR_2019-01-29-S1-commons.u197" ana="#regular" who="#ΤΣΑΚΑΛΩΤΟΣ_ΣΤΕΦΑΝΟΥ_ΕΥΚΛΕΙΔΗΣ">
                    <seg xml:id="ParlaMint-GR_2019-01-29-S1-commons.seg754">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg755">Θα μου επιτρέψετε για ένα λεπτό πριν από την τροπολογία, να πω μία στενάχωρη είδηση για τη Νέα Δημοκρατία. Και είναι ιδιαίτερα λυπητερό ότι ο κ. Βορίδης έχει μόνο έναν συνάδελφό του να του κρατάει το χέρι, καθώς θα κάνω αυτή την ανακοίνωση.</seg>
                    <seg xml:id="ParlaMint-GR_2019-01-29-S1-commons.seg756">Είχα προειδοποιήσει - ξέρετε - εδώ και καιρό και σε δύο επιτροπές και στην Ολομέλεια ότι καλό είναι και η Νέα Δημοκρατία και η υπόλοιπη Αντιπολίτευση να μη βάλει όλα τα αυγά της στο ίδιο καλάθι ότι δεν θα βγούμε στις αγορές. Είχε αποτύχει η στρατηγική τους ότι δεν θα βγούμε από το μνημόνιο και η στρατηγική ότι θα μειωθούν οι συντάξεις. Και είχα προσπαθήσει - γιατί ξέρετε πόσο σέβομαι την Αντιπολίτευση - να τους πω να μην κάνουν το ίδιο λάθος για δεύτερη φορά.</seg>
                    <seg xml:id="ParlaMint-GR_2019-01-29-S1-commons.seg757">Σήμερα πρέπει να σας πω ότι έκλεισε η επιτυχημένη μας έκδοση. Βγάλαμε από τις αγορές ένα πενταετές ομόλογο 2,5 δισεκατομμυρίων με επιτόκιο 3,6% και κουπόνι κάτω από το 3,5%.</seg>
                    <seg xml:id="ParlaMint-GR_2019-01-29-S1-commons.seg758">Αυτά τα 2,5 δισεκατομμύρια είναι το 36% από τη συνολική μας απαίτηση για το 2019. Θα έχετε δει στον ΟΔΔΗΧ ότι το σχέδιο για τις εξόδους στις αγορές ήταν 7 δισεκατομμύρια και βγάλαμε 2,5 δισεκατομμύρια.</seg>
                    <seg xml:id="ParlaMint-GR_2019-01-29-S1-commons.seg759">Το πιο σημαντικό ίσως από όλα αυτά που σας λέω είναι - όταν θα δείτε τη συμμετοχή των επενδυτών - ότι αρχίζει μία σημαντικότατη μεταστροφή από hedge funds σε κανονικούς επενδυτές. Θα δείτε δηλαδή απ' αυτή την έκδοση ότι η Ελλάδα αλλάζει κατηγορία.</seg>
                    <seg xml:id="ParlaMint-GR_2019-01-29-S1-commons.seg760">Δεν χαίρομαι για τη στεναχώρια των συναδέλφων και δεν χαίρομαι για τον εξής λόγο: Θεωρώ λάθος της και λάθος για την πολιτική μας σκηνή τη χαιρεκακία. Και ελπίζω ότι στους επόμενους εννέα μήνες θα μπορέσετε να επενδύσετε σε μία στρατηγική, που δεν θα σας στεναχωρεί κάθε καλή είδηση για την ελληνική οικονομία και την ελληνική κοινωνία.</seg>
                    <seg xml:id="ParlaMint-GR_2019-01-29-S1-commons.seg761">Πάω τώρα στην τροπολογία, κύριε Πρόεδρε. Εξαιρείται από το πεδίο εφαρμογής του Κεφαλαίου Α΄ του νόμου αυτού και το νομικό πρόσωπο ιδιωτικού δικαίου με την επωνυμία ΚΕΠΕ, «Κέντρο Προγραμματισμού και Οικονομικών Ερευνών».</seg>
                    <seg xml:id="ParlaMint-GR_2019-01-29-S1-commons.seg762">Όπως ξέρουμε, ο ν.3429/2005 αφορά το καθεστώς, την οργάνωση και τη λειτουργία των δημόσιων επιχειρήσεων και οργανισμών. Στο άρθρο 19 του νόμου προβλέπεται η εξαίρεση συγκεκριμένων εταιρειών και νομικών προσώπων ιδιωτικού δικαίου από το πεδίο εφαρμογής του. Οι εξαιρέσεις βέβαια είναι λίγες. Για παράδειγμα, εξαιρούνται φορείς όπως η ΜΟΔ και το ΕΤΕΑΝ, λόγω της φύσης τους και της αναγκαίας ευελιξίας που πρέπει να έχουν, ή φορείς με ειδικό κοινωνικό ενδιαφέρον, όπως ο Οργανισμός Κατά των Ναρκωτικών, ο ΟΚΑΝΑ όπως τον ξέρουμε, και το Κέντρο Θεραπείας Εξαρτημένων Ατόμων.</seg>
                    <seg xml:id="ParlaMint-GR_2019-01-29-S1-commons.seg763">Επίσης, μια άλλη κατηγορία εξαιρέσεων είναι οι ερευνητικοί και τεχνολογικοί φορείς που επιχορηγούνται και εποπτεύονται από τη Γενική Γραμματεία Έρευνας και Τεχνολογίας του Υπουργείου Παιδείας και Θρησκευμάτων, καθώς και τα ερευνητικά κέντρα που έχουν συσταθεί βάσει του ν.1514/1985 «Ανάπτυξη της επιστημονικής και τεχνολογικής έρευνας».</seg>
                    <seg xml:id="ParlaMint-GR_2019-01-29-S1-commons.seg764">Ακριβώς επειδή το ΚΕΠΕ έχει παρόμοιο χαρακτήρα με τα λοιπά ερευνητικά κέντρα, θεωρούμε σκόπιμο να έχει την ίδια αντιμετώπιση και έτσι να εξαιρεθεί και αυτό από τον ν. 3429/2005. Αυτό δεν σημαίνει ότι δεν υπάρχουν υποχρεώσεις του φορέα. Απλά δίνεται μεγαλύτερη ευελιξία.</seg>
                    <seg xml:id="ParlaMint-GR_2019-01-29-S1-commons.seg765">Σας ευχαριστώ πολύ, να είστε καλά.</seg>
                </u>
                <u xml:id="ParlaMint-GR_2019-01-29-S1-commons.u198" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg766">Ευχαριστούμε τον κύριο Υπουργό.</seg>
                    <seg xml:id="ParlaMint-GR_2019-01-29-S1-commons.seg767">Τον λόγο έχει ο κ. Πρατσόλης από την Κοινοβουλευτική Ομάδα του ΣΥΡΙΖΑ. Αμέσως μετά ο κ. Γκιόλας, ο κ. Λάππας και θα δώσω τον λόγο στον κ. Βορίδη, έτσι ώστε να μην μιλάνε μόνο οι συνάδελφοι του ΣΥΡΙΖΑ.</seg>
                </u>
                <u xml:id="ParlaMint-GR_2019-01-29-S1-commons.u199" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg768">Εμένα δεν με πειράζει. Ας μιλήσουν δυο - τρεις συνάδελφοι του ΣΥΡΙΖΑ,...</seg>
                </u>
                <u xml:id="ParlaMint-GR_2019-01-29-S1-commons.u200" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg769">Τρεις συναδέλφους ανακοίνωσα, κύριε Βορίδη.</seg>
                </u>
                <u xml:id="ParlaMint-GR_2019-01-29-S1-commons.u201" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg770">…να έχω χρόνο να αφομοιώσω τις συνέπειες του «σοκ».</seg>
                </u>
                <u xml:id="ParlaMint-GR_2019-01-29-S1-commons.u202" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg771">Τον λόγο έχει ο κ. Πρατσόλης για επτά λεπτά.</seg>
                </u>
                <u xml:id="ParlaMint-GR_2019-01-29-S1-commons.u203" ana="#regular" who="#ΠΡΑΤΣΟΛΗΣ_ΚΛΕΑΝΘΗ_ΑΝΑΣΤΑΣΙΟΣ_ΤΑΣΟΣ">
                    <seg xml:id="ParlaMint-GR_2019-01-29-S1-commons.seg772">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg773">Κυρία Υπουργέ, κύριε Υπουργέ, κυρίες και κύριοι Βουλευτές, είναι συνηθισμένο φαινόμενο εδώ μέσα μπροστά στα θετικά μέτρα η Νέα Δημοκρατία όχι απλώς να αισθάνεται αμηχανία, αλλά να «πετάει και τη μπάλα στην εξέδρα». Φάνηκε και από την αγόρευση του Κοινοβουλευτικού της Εκπροσώπου, αλλά και άλλων και μάλιστα μια ημέρα που σηματοδοτείται από την αύξηση του κατώτατου μισθού, την κατάργηση του ντροπιαστικού και ρατσιστικού, θα έλεγα, υποκατώτατου μισθού, αλλά και τα τελευταία νέα που μας είπε ο Υπουργός Οικονομικών, για την έξοδο της χώρας στις αγορές, κάτι που, αν θυμάμαι καλά, στις τελευταίες του ομιλίες ο κ. Μητσοτάκης είχε σχεδόν αποκλείσει, λέγοντας δηλαδή ότι δεν πρόκειται να βγούμε στις αγορές. Και βγήκαμε με ένα επιτόκιο το οποίο, αν θυμάμαι καλά πάλι, είναι το καλύτερο της τελευταίας δεκαετίας και πλέον.</seg>
                    <seg xml:id="ParlaMint-GR_2019-01-29-S1-commons.seg774">Και τώρα έρχομαι στο νομοσχέδιο.</seg>
                    <seg xml:id="ParlaMint-GR_2019-01-29-S1-commons.seg775">Η δημόσια διοίκηση στη χώρα μας ήταν για πολλά χρόνια αναποτελεσματική, για λόγους πολιτικής σκοπιμότητας κυρίως. Εξυπηρετούσε το πελατειακό κράτος, που είχε στηθεί πάνω στη φιλοσοφία των ρουσφετιών και της ευνοιοκρατίας. Σκόπιμα υπήρχαν πάντα θεσμικά κενά όσον αφορά στις προσλήψεις, στις μετακινήσεις, αλλά και στην εξέλιξη των δημοσίων υπαλλήλων, ώστε να μπορούν να παίζουν παιχνίδια οι πολιτικοί.</seg>
                    <seg xml:id="ParlaMint-GR_2019-01-29-S1-commons.seg776">Θα πρέπει, φυσικά, να επισημάνουμε ότι απολύτως αντίθετη με αυτήν την εδραιωμένη επί δεκαετίες αντίληψη ήταν η συγκρότηση και λειτουργία του ΑΣΕΠ, που επιτέλους έβαλε κανόνες και θέσπισε αξιοκρατικά κριτήρια στις προσλήψεις. Ωστόσο, οι παθογένειες και οι στρεβλώσεις είναι πολλές.</seg>
                    <seg xml:id="ParlaMint-GR_2019-01-29-S1-commons.seg777">Μετά, στα χρόνια της κρίσης, επινοήθηκε το αφήγημα του υπερτροφικού δημόσιου, για δημοσιονομικούς λόγους. Ο σημερινός δε Αρχηγός της Αξιωματικής Αντιπολίτευσης και τότε Υπουργός Διοικητικής Ανασυγκρότησης προχώρησε στην κορυφαία «μεταρρύθμιση» - γιατί δεν υπάρχει άλλη μεταρρύθμιση παρά μόνον αυτή! - , στις διαθεσιμότητες και στις απολύσεις. Δεν επιχειρήθηκε καμμία θεσμική παρέμβαση για να γίνει το δημόσιο καλύτερο και πιο αποτελεσματικό. Το μόνο που ενδιέφερε ήταν να «κόψουν κεφάλια» για καθαρά δημοσιονομικούς λόγους.</seg>
                    <seg xml:id="ParlaMint-GR_2019-01-29-S1-commons.seg778">Αυτό οδήγησε σε μια αποδυναμωμένη και απονευρωμένη δημόσια διοίκηση με φοβισμένους υπαλλήλους και ακόμα χειρότερες υπηρεσίες προς τους πολίτες.</seg>
                    <seg xml:id="ParlaMint-GR_2019-01-29-S1-commons.seg779">Και κάτι ακόμα. Επειδή πολλοί μιλούν για κομματικό κράτος που στήνεται, τον Δεκέμβρη του 2014, έναν μήνα δηλαδή πριν φύγουν και μεσούσης της προεκλογικής περιόδου, ο κ. Μητσοτάκης, ο υπέρμαχος της αξιοκρατίας, προχώρησε σε διορισμό διευθυντών στο δημόσιο με ένα και μόνο κριτήριο: την κομματική προέλευση των υποψηφίων.</seg>
                    <seg xml:id="ParlaMint-GR_2019-01-29-S1-commons.seg780">Ακόμη και σήμερα, μετά από δέκα χρόνια βαθιάς κρίσης και μεγάλης υποστελέχωσης του δημοσίου, εξαγγέλλει ότι θα επαναφέρει τον κανόνα 1 προς 5, δηλαδή μια πρόσληψη για κάθε πέντε αποχωρήσεις, που ίσχυε σε συνθήκες δημοσιονομικής ασφυξίας στη χώρα. Και τώρα έχουμε τη δυνατότητα για 1 προς 1, δηλαδή μια πρόσληψη για κάθε αποχώρηση, πράγμα που ασφαλώς προτίθεται και θα το κάνει η Κυβέρνησή μας.</seg>
                    <seg xml:id="ParlaMint-GR_2019-01-29-S1-commons.seg781">Θέλει την περαιτέρω συρρίκνωση του δημόσιου τομέα με σκοπό, βέβαια, την ανάθεση κρίσιμων λειτουργιών του στον ιδιωτικό τομέα, ώστε να τροφοδοτήσει έτσι τη γνωστή από παλιά κρατικοδίαιτη επιχειρηματικότητα. Αυτό πρακτικά σημαίνει ότι αποκλείει τον παράγοντα ανανέωση του ήδη γηρασμένου δημοσίου και επίσης, ότι αντί για εννιά χιλιάδες άτομα που περίπου αντιστοιχούν στις προσλήψεις για το 2019, θα πρέπει να προσληφθούν χίλια εννιακόσια άτομα, σύμφωνα με τη Νέα Δημοκρατία.</seg>
                    <seg xml:id="ParlaMint-GR_2019-01-29-S1-commons.seg782">Και εδώ βέβαια είναι απίστευτη η υποκρισία των Βουλευτών της Νέας Δημοκρατίας αλλά και του ΚΙΝΑΛ, που από τη μια υποβάλλουν ερωτήσεις και διαμαρτύρονται για τις ελλείψεις στους καθηγητές και στους γιατρούς και από την άλλη σαμποτάρουν τις προσλήψεις. Ας μας πουν με ποιο μαγικό ραβδάκι θα καλυφθούν αυτά τα κενά που υπάρχουν σε αυτούς τους δύο νευραλγικούς κοινωνικά τομείς.</seg>
                    <seg xml:id="ParlaMint-GR_2019-01-29-S1-commons.seg783">Αγαπητοί συνάδελφοι, εμείς είχαμε από την αρχή μια εντελώς διαφορετική προσέγγιση. Πιστεύουμε ότι κινητήρια δύναμη για την αναβάθμιση του δημοσίου είναι οι άνθρωποι που υπηρετούν σε αυτό. Με την ανάπτυξη και τη λειτουργία ενός ολοκληρωμένου πλαισίου διαχείρισης ανθρώπινου δυναμικού μπαίνουν οι σωστές βάσεις για τις απαιτούμενες αλλαγές, αλλά επιτυγχάνεται και η ανανέωση με την αξιοποίηση των νέων τεχνολογιών και της καινοτομίας.</seg>
                    <seg xml:id="ParlaMint-GR_2019-01-29-S1-commons.seg784">Σε αυτή την κατεύθυνση από το 2015 δόθηκε προτεραιότητα στην ανατροπή των αδικιών που συντελέστηκαν με τους νόμους της Νέας Δημοκρατίας. Με τον ν.4325/2015 η Κυβέρνηση έβαλε τέλος στις διαθεσιμότητες και τις απολύσεις και αποκατέστησε την εργασιακή ειρήνη και ασφάλεια. Αμέσως μετά καταρτίστηκε ένα ολοκληρωμένο σχέδιο διοικητικής ανασυγκρότησης στο πλαίσιο της οποίας υλοποιήθηκαν σημαντικές μεταρρυθμίσεις.</seg>
                    <seg xml:id="ParlaMint-GR_2019-01-29-S1-commons.seg785">Με τον ν.4369 θεσμοθετήθηκε το Εθνικό Μητρώο Επιτελικών Στελεχών, το Σύστημα Αξιολόγησης Προαγωγών και Επιλογής Προϊσταμένων και μπήκαν κανόνες διαφάνειας και αξιοκρατίας για πρώτη φορά.</seg>
                    <seg xml:id="ParlaMint-GR_2019-01-29-S1-commons.seg786">Με τον ν.4440/2016 θεσμοθετήθηκε η διαφανής και απλουστευμένη διαδικασία της κινητικότητας. Ήδη σήμερα βρισκόμαστε στο στάδιο του τρίτου κύκλου κινητικότητας με μεγάλη συμμετοχή από πλευράς φορέων της δοίκησης, αλλά και των ίδιων των υπαλλήλων. Για πρώτη φορά χρησιμοποιούνται σύγχρονα εργαλεία, όπως τα περιγράμματα θέσεων εργασίας και το ψηφιακό οργανόγραμμα, που αποτελούν εγγύηση αμερόληπτων διαδικασιών.</seg>
                    <seg xml:id="ParlaMint-GR_2019-01-29-S1-commons.seg787">Το νομοσχέδιο που συζητάμε σήμερα αποτελεί τη φυσική συνέχεια, ακόμη έναν κρίκο στην αλυσίδα αυτών των θεσμικών αλλαγών. Στόχος είναι η αποτελεσματική λειτουργία του δημοσίου, η ενίσχυση και η ενδυνάμωσή του, ο ψηφιακός μετασχηματισμός και η αξιοκρατία και η στελέχωσή του.</seg>
                    <seg xml:id="ParlaMint-GR_2019-01-29-S1-commons.seg788">Προβλέπεται ένα σύστημα πολυετούς και ετήσιου στρατηγικού σχεδιασμού προσλήψεων τακτικού και εποχικού προσωπικού. Η υλοποίηση των προσλήψεων θα γίνεται από το ΑΣΕΠ με απλοποιημένες και ταχείς διαδικασίες.</seg>
                    <seg xml:id="ParlaMint-GR_2019-01-29-S1-commons.seg789">Αναβαθμίζεται το ΑΣΕΠ για να ανταποκριθεί στις σύγχρονες απαιτήσεις. Συγκροτείται το Γνωμοδοτικό Συμβούλιο στο Υπουργείο Διοικητικής Ανασυγκρότησης. Δημιουργείται Παρατηρητήριο Δημόσιας Διοίκησης. Προβλέπεται η οργάνωση Υπηρεσίας Τεχνικής Υποστήριξης των φορέων της Δημόσιας Διοίκησης για την εφαρμογή των μεταρρυθμίσεων και την αναβάθμιση της λειτουργίας τους.</seg>
                    <seg xml:id="ParlaMint-GR_2019-01-29-S1-commons.seg790">Κυρίες και κύριοι Βουλευτές, με τις τροποποιητικές διατάξεις μεταξύ των βελτιώσεων που προβλέπονται, είτε στον Δημοσιοϋπαλληλικό Κώδικα είτε στον νόμο περί κινητικότητας, είναι και οι παρακάτω, που δείχνουν το σαφές κοινωνικό αποτύπωμα αυτής της Κυβέρνησης και την ευαισθησία που επιδεικνύει στην κατεύθυνση άρσης αδικιών και ανισοτήτων.</seg>
                    <seg xml:id="ParlaMint-GR_2019-01-29-S1-commons.seg791">Προβλέπεται αυτεπάγγελτος έλεγχος του κωλύματος διορισμού ή πρόσληψης μέσω του Μητρώου Ανθρώπινου Δυναμικού, απογραφή. Τα αιτήματα που αποστέλλουν οι φορείς στην Κεντρική Επιτροπή Κινητικότητας για κάλυψη θέσεων με μετάταξη ή απόσπαση θα πρέπει να αναφέρουν το σύνολο των οργανικών θέσεων για τον κλάδο που αφορά το αίτημα, καθώς και το σύνολο των κενών θέσεων στον αιτούμενο κλάδο.</seg>
                    <seg xml:id="ParlaMint-GR_2019-01-29-S1-commons.seg792">Οι μητέρες που αποκτούν τέκνο με υιοθεσία δικαιούνται ήδη τρίμηνη άδεια μητρότητας κατ' αντιστοιχία με το διάστημα των τριών μηνών λοχείας που ισχύει για τις φυσικές μητέρες. Η άδεια επεκτείνεται πλέον και στον θετό πατέρα. Η τρίμηνη αυτή άδεια θα χορηγείται και στους ανάδοχους γονείς αλλά και στους γονείς που αποκτούν τέκνο με τη διαδικασία της παρένθετης μητρότητας.</seg>
                    <seg xml:id="ParlaMint-GR_2019-01-29-S1-commons.seg793">Δεν απαιτείται γνώση ξένης γλώσσας για την πρόσληψη ατόμων με κώφωση ή βαρηκοΐα, τα οποία κατέχουν τη βεβαίωση επάρκειας της ελληνικής νοηματικής γλώσσας και έχουν ποσοστό αναπηρίας τουλάχιστον 50%.</seg>
                    <seg xml:id="ParlaMint-GR_2019-01-29-S1-commons.seg794">Καταργείται το όριο ηλικίας για τη μεταπτυχιακή εκπαίδευση των υπαλλήλων και λαμβάνεται και μια σειρά από άλλα μέτρα, εκ των οποίων θα αναφερθώ στα εξής, που αφορούν και πάρα πολύ κόσμο.</seg>
                    <seg xml:id="ParlaMint-GR_2019-01-29-S1-commons.seg795">Ολοκληρώνω, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg796">Οι υπερωρίες των αποσπασμένων υπαλλήλων των Οργανισμών Τοπικής Αυτοδιοίκησης Α΄ και Β΄ βαθμού που αποσπώνται στο Υπουργείο Διοικητικής Ανασυγκρότησης για να διατεθούν σε γραφεία Βουλευτών ή Ευρωβουλευτών να πληρώνονται πλέον από το Υπουργείο.</seg>
                    <seg xml:id="ParlaMint-GR_2019-01-29-S1-commons.seg797">Με τη διάταξη της παραγράφου 2 του άρθρου 26 δίνεται ρητά στον υπάλληλο η δυνατότητα απόσπασης ή μετάταξης για λόγους υγείας που αφορούν είτε τον ίδιο είτε μέλη οικογένειάς του και συγκεκριμένα, τον σύζυγο ή συμβιούντα με πρώτο βαθμό συγγένειας προς τον αιτούντα.</seg>
                    <seg xml:id="ParlaMint-GR_2019-01-29-S1-commons.seg798">Κυρίες και κύριοι, ο σχεδιασμός και υποστήριξη μιας λειτουργικής, διαφανούς, αποτελεσματικής δημόσιας διοίκησης σημαίνει, όχι μόνο αναβάθμιση των υπηρεσιών προς τον πολίτη, αλλά βάθεμα της δημοκρατίας σε μία κοινωνία που μετά τις περιπέτειες της κρίσης αξίζει να ατενίζει το μέλλον με μεγαλύτερη αισιοδοξία και λιγότερη ταλαιπωρία.</seg>
                    <seg xml:id="ParlaMint-GR_2019-01-29-S1-commons.seg799">Ευχαριστώ.</seg>
                </u>
                <u xml:id="ParlaMint-GR_2019-01-29-S1-commons.u204" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg800">Ευχαριστούμε, κύριε συνάδελφε.</seg>
                    <seg xml:id="ParlaMint-GR_2019-01-29-S1-commons.seg801">Τον λόγο έχει Βουλευτής του ΣΥΡΙΖΑ κ. Ιωάννης Γκιόλας για επτά λεπτά.</seg>
                </u>
                <u xml:id="ParlaMint-GR_2019-01-29-S1-commons.u205" ana="#regular" who="#ΓΚΙΟΛΑΣ_ΔΗΜΗΤΡΙΟΥ_ΙΩΑΝΝΗΣ">
                    <seg xml:id="ParlaMint-GR_2019-01-29-S1-commons.seg802">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg803">Κυρίες και κύριοι Βουλευτές, νομίζω ότι έχει αδικηθεί το νομοσχέδιο με τις πρόνοιες που έχει λάβει για τον εκσυγχρονισμό της δημόσιας διοίκησης. Ως εκ τούτου, κυρίως θα αναφερθώ στις πρόνοιες αυτές, χωρίς βέβαια να μην προβώ σε κάποιες αξιολογικές κρίσεις για όσα ακούστηκαν, τουλάχιστον, για τα άρθρα και τους σκοπούς του συγκεκριμένου νομοθετήματος.</seg>
                    <seg xml:id="ParlaMint-GR_2019-01-29-S1-commons.seg804">Με το παρόν νομοσχέδιο, η Κυβέρνηση, πρωτίστως, επιδιώκει να συνεχίσει τον εκσυγχρονισμό της δημόσιας διοίκησης στην κατεύθυνση της ανασυγκρότησης του κράτους. Ειδικότερα, προβαίνει στην ενίσχυση και αναβάθμιση της δημόσιας διοίκησης, ώστε να καταστεί πιο απλή, φιλική στον πολίτη, αποτελεσματική και ανεξάρτητη. Λαμβάνει όμως και μέτρα που αποκαθιστούν προβλήματα ή και δυσλειτουργίες στη διαχείριση του ανθρώπινου διοικητικού προσωπικού. Τέλος, αναβαθμίζει, ενισχύει και παράλληλα, απλοποιεί το έργο του ΑΣΕΠ χωρίς να κάνει την παραμικρή, όμως, έκπτωση στους βασικούς κανόνες που διέπουν τη λειτουργία του, δηλαδή τη διαφάνεια, την αμεροληψία και την αξιολόγηση επί τη βάσει αντικειμενικών και αξιοκρατικών κριτηρίων που εξασφαλίζουν την ισονομία και το δίκαιο.</seg>
                    <seg xml:id="ParlaMint-GR_2019-01-29-S1-commons.seg805">Στον αντίποδα της διαρκούς αυτής προσπάθειας, που ξεκίνησε η Κυβέρνησή μας από το 2015 με τη λήψη μέτρων σταθμών για τη βελτίωση του συστήματος, η Αντιπολίτευση αντιμετώπισε τις πρωτοβουλίες αυτές με καχυποψία έως εμφανή αντίδραση. Ήταν δικαιολογημένη η συμπεριφορά της; Όχι, βέβαια.</seg>
                    <seg xml:id="ParlaMint-GR_2019-01-29-S1-commons.seg806">Η Νέα Δημοκρατία ήταν αυτή που προχωρούσε επί δεκαετίες, ακολουθούμενη από τους μετέπειτα κυβερνώντες του ΠΑΣΟΚ, στον διορισμό με τη γνωστή μέχρι τότε τακτική της επιλογής με κομματικά και ρουσφετολογικά κριτήρια για τους γενικούς διευθυντές. Τελευταίο παράδειγμα, αυτό του Δεκέμβριου του 2014, λίγες μόλις μέρες πριν εγκαταλείψει την Κυβέρνηση.</seg>
                    <seg xml:id="ParlaMint-GR_2019-01-29-S1-commons.seg807">Τουναντίον, η Κυβέρνησή μας ήταν αυτή που τους διατήρησε για να αποφευχθεί η όποια αναστάτωση και ανησυχία στη δημόσια διοίκηση και το προσωπικό. Ήταν η Κυβέρνησή μας αυτή που στην επιλογή των συντονιστών στις αποκεντρωμένες διοικήσεις της χώρας στις αρχές του 2015, για τον ίδιο λόγο και για να μην υπάρξει η παραμικρή υπόνοια κομματισμού, επέλεξε να προωθήσει τους κατέχοντες την υψηλότερη ιεραρχικά θέση στη διοίκηση.</seg>
                    <seg xml:id="ParlaMint-GR_2019-01-29-S1-commons.seg808">Οι αντιδράσεις, όμως, των δύο κομμάτων που κυβέρνησαν τη χώρα από τη Μεταπολίτευση μέχρι το 2014 ήταν προβλέψιμες και αναμενόμενες, διότι είχατε επιβάλει μία «κανονικότητα» που στηριζόταν στην ευνοϊκή μεταχείριση των υμετέρων και την προώθηση των δικών σας παιδιών με κομματικά και ρουσφετολογικά κριτήρια. Αυτή την κατ' εσάς κανονικότητα επιλέξαμε να ανατρέψουμε. Έτσι, στοχεύσαμε και θεσμικά κατοχυρώσουμε οι αξιολογικές επιλογές να γίνουν με αντικειμενικά, αξιοκρατικά και αψεγάδιαστα κριτήρια.</seg>
                    <seg xml:id="ParlaMint-GR_2019-01-29-S1-commons.seg809">Είμαστε, λοιπόν, εμείς εκείνοι που για τον λόγο αυτόν θεσπίσαμε με τον ν.4319/2016 το απολύτως διαφανές και αξιοκρατικό σύστημα της σύστασης του Εθνικού Μητρώου Επιτελικών Στελεχών Δημόσιας Διοίκησης που εξασφαλίζει την προώθηση και επιλογή των πιο ικανών άξιων και αποδοτικών στελεχών, χωρίς να εμφιλοχωρούν τα κριτήρια του κομματισμού και της αναξιοκρατικής επιλογής των φίλων, των αρεστών και των λοιπών ευνοούμενων σας.</seg>
                    <seg xml:id="ParlaMint-GR_2019-01-29-S1-commons.seg810">Ψάχνει, μάλιστα, προφάσεις εν αμαρτίαις η Νέα Δημοκρατία, όταν, διά του εισηγητή της υποστήριξε, για να μειώσει την αξία της επιλογής των στελεχών, την αξιοκρατική επιλογή ότι έφτασαν στους δύο ή τρεις τελικώς επιλεχθέντες από τον Υπουργό οι μέχρι τότε υπηρετούντες.</seg>
                    <seg xml:id="ParlaMint-GR_2019-01-29-S1-commons.seg811">Δεν μας λέει, όμως, αυτοί οι τριάντα που τελικώς επελέγησαν, από ποιο όργανο επελέγησαν. Ήταν μεικτό όργανο από υπαλλήλους του ΝΣΚ; Από μέλη του ΑΣΕΠ; Από ανώτερους δικαστικούς υπαλλήλους, δικαστές; Ναι ή όχι; Εμείς, λοιπόν, συνεχίσαμε αυτό που κάνατε εσείς; Τον οποιονδήποτε επειδή ήταν το ευνοημένο παιδί του συστήματος;</seg>
                    <seg xml:id="ParlaMint-GR_2019-01-29-S1-commons.seg812">Θεσπίσαμε, τέλος, και την καθαρή, διαυγή διαδικασία της κινητικότητας των δημοσίων υπαλλήλων με τον ν.4440/2016, ώστε να εκλείψουν τα μέχρι τότε επίσης συνηθισμένα φαινόμενα των μεταθέσεων, μετακινήσεων, μετατάξεων, αποσπάσεων που μέλημά τους και μοναδικός γνώμονας και κριτήριο ήταν η εξυπηρέτηση και πάλι των «ημετέρων».</seg>
                    <seg xml:id="ParlaMint-GR_2019-01-29-S1-commons.seg813">Τουναντίον, εμείς είμαστε αυτοί που σταδιακά και με την καθιέρωση προηγμένων ψηφιακών εφαρμογών του ψηφιακού οργανογράμματος βοηθάμε τους υπαλλήλους που επιθυμούν και έχουν τα προσόντα, διαθέτουν το διαφανές και αξιοκρατικό εργαλείο για να μετακινηθούν στον φορέα και στη θέση που επιθυμούν να καταλάβουν.</seg>
                    <seg xml:id="ParlaMint-GR_2019-01-29-S1-commons.seg814">Μάλιστα και σε αυτό έγινε προσπάθεια να απομειωθεί η αξία, αλλά οι ίδιες οι αιτήσεις πέντε χιλιάδων τριακοσίων υπαλλήλων που συμμετείχαν στην τελευταία φόρμα της κινητικότητας, αποδεικνύει την εμπιστοσύνη που δείχνουν οι υπάλληλοι και το πώς τελικά πρέπει να γίνεται η κινητικότητά τους.</seg>
                    <seg xml:id="ParlaMint-GR_2019-01-29-S1-commons.seg815">Είναι αναγκαίο, όμως, προτού αναφερθώ και στις ειδικότερες ρυθμίσεις τού υπό ψήφιση νομοσχεδίου, να απαντήσω και σε κάποιες συνήθεις, τετριμμένες, «καραμέλα» θα τις λέγαμε, πλην αδικαιολόγητες και ατεκμηρίωτες αντιρρήσεις της Νέας Δημοκρατίας για τη δήθεν διόγκωση του δημόσιου τομέα, το μεγάλο κατ' εσάς κράτος και το ότι δήθεν οικοδομούμε ένα κράτος εχθρικό προς τον επιχειρηματία και κατ' επέκταση τον πολίτη.</seg>
                    <seg xml:id="ParlaMint-GR_2019-01-29-S1-commons.seg816">Για το πρώτο επιχείρημά σας τα επίσημα στοιχεία, κύριοι της Αντιπολίτευσης, στην εμμονή και στην ιδεοληψία τη δική σας για τη διόγκωση του δημόσιου άλλα λέγουν. Ο αριθμός των δημοσίων υπαλλήλων έχει μειωθεί σε πεντακόσιες εξήντα έξι χιλιάδες επτακόσιους με στοιχεία του Μαρτίου του 2018. Παράλληλα, σταθερός παραμένει ο αριθμός των συμβασιούχων που αμείβονται από τον κρατικό προϋπολογισμό, όπως προκύπτει επίσης από επίσημα στοιχεία που αναφέρουν: Δεκέμβριος 2014: κενό, αγνοούνταν. Δεκέμβριος 2015: σαράντα οκτώ χιλιάδες ογδόντα τέσσερις. Οκτώβριος 2017: σαράντα επτά χιλιάδες τετρακόσιοι εβδομήντα δύο. Πού είναι ο υπέρμετρος αριθμός των δημοσίων υπαλλήλων;</seg>
                    <seg xml:id="ParlaMint-GR_2019-01-29-S1-commons.seg817">Για το δεύτερο μύθευμα περί κράτους εχθρικού προς τον επιχειρηματία και την επιχείρηση, είμαστε η Κυβέρνηση που καθιέρωσε την start up διαδικασία ίδρυσης επιχειρήσεων με απλό και γρήγορο τρόπο. Είμαστε η Κυβέρνηση που εξαντλεί και σπάει όλα τα ρεκόρ σε απορρόφηση κοινοτικών πόρων και ενισχύσεων, που πρωτίστως κατευθύνονται στην παραγωγή. Είμαστε αυτοί που εξαντλήσαμε κάθε δυνατή προσπάθεια για να επιβιώσουν πτωχευμένες επιχειρήσεις - ας θυμηθούμε τα σουπερμάρκετ «Μαρινόπουλος» με τους έντεκα χιλιάδες εργαζόμενους - προκειμένου να διατηρηθούν στη ζωή, να μπορέσουν να συνεχίσουν να εργάζονται επ' ωφελεία της επιχειρηματικότητας και των ίδιων των εργαζομένων.</seg>
                    <seg xml:id="ParlaMint-GR_2019-01-29-S1-commons.seg818">Είμαστε εμείς που συνεχώς διευρύνουμε τον κύκλο της επιχειρηματικότητας με την επέκταση πολλών βασικών δικτύων υποδομών, όπως του αγωγού φυσικού αερίου TAP στη βόρεια Ελλάδα που ολοκληρώνεται, της επέκτασης και διασύνδεσης του δικτύου της ΔΕΗ στην Κρήτη και τα νησιά του Αιγαίου.</seg>
                    <seg xml:id="ParlaMint-GR_2019-01-29-S1-commons.seg819">Να θυμίσω την ολοκλήρωση του βασικού εθνικού δικτύου με μείωση του τιμήματος των συμβάσεων; Είμαστε εμείς αυτοί που προωθούμε το πρόγραμμα «Εξοικονομώ κατ' οίκον» και σύντομα θα υπάρχει αντίστοιχο και στον δημόσιο τομέα και άλλα πολλά.</seg>
                    <seg xml:id="ParlaMint-GR_2019-01-29-S1-commons.seg820">Για να μην παραβλέψω και μειώσω και την αξία των θεσπίσεων του υπό ψήφιση νομοσχεδίου, θα κάνω μία επιλεκτική αναφορά σε ορισμένες μεταρρυθμίσεις που μπορεί να φαίνονται απλές, λιτές ή και εύκολες, στην πράξη, όμως, θα αποφέρουν μεγάλη ωφέλεια και αποδοτικότητα σε τομείς του δημοσίου.</seg>
                    <seg xml:id="ParlaMint-GR_2019-01-29-S1-commons.seg821">Το πρώτο είναι η αποσυμφόρηση που επιτυγχάνεται μέσω του ΑΣΕΠ, όταν η εξέταση των δικαιολογητικών των υπαλλήλων περιλαμβάνει μόνο τον αριθμό των θέσεων των προκηρυσσόμενων συν ένα ποσοστό 50%. Το αυξήσαμε, κύρια Υπουργέ;</seg>
                </u>
                <u xml:id="ParlaMint-GR_2019-01-29-S1-commons.u206" ana="#regular" who="#ΜΑΡΙΑ-ΕΛΙΖΑΣ_ΞΕΝΟΓΙΑΝΝΑΚΟΠΟΥΛΟΥ">
                    <seg xml:id="ParlaMint-GR_2019-01-29-S1-commons.seg822">Το αυξήσαμε.</seg>
                </u>
                <u xml:id="ParlaMint-GR_2019-01-29-S1-commons.u207" ana="#regular" who="#ΓΚΙΟΛΑΣ_ΔΗΜΗΤΡΙΟΥ_ΙΩΑΝΝΗΣ">
                    <seg xml:id="ParlaMint-GR_2019-01-29-S1-commons.seg823">Επιπλέον, είναι η γνωστή ιστορία της προκήρυξης 3Κ με τις προβλεπόμενες οκτώ χιλιάδες εκατόν εξήντα έξι θέσεις εργασίας στον τομέα της καθαριότητας, για τον οποίο μεγάλες προσπάθειες καταβάλαμε και για τις οποίες υποβλήθηκαν υπερπολλαπλάσιες αιτήσεις, εκατό έως εκατόν τριάντα χιλιάδες αιτήσεις αθροιστικά.</seg>
                </u>
                <u xml:id="ParlaMint-GR_2019-01-29-S1-commons.u208" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg824">Κύριε συνάδελφε, παρακαλώ, ολοκληρώστε.</seg>
                </u>
                <u xml:id="ParlaMint-GR_2019-01-29-S1-commons.u209" ana="#regular" who="#ΓΚΙΟΛΑΣ_ΔΗΜΗΤΡΙΟΥ_ΙΩΑΝΝΗΣ">
                    <seg xml:id="ParlaMint-GR_2019-01-29-S1-commons.seg825">Σε μισό λεπτό τελειώνω πια.</seg>
                    <seg xml:id="ParlaMint-GR_2019-01-29-S1-commons.seg826">Αυτές, λοιπόν, είναι γνωστό ότι είχαν καθυστερήσει μήνες. Με την απλουστευμένη και ταχεία διαδικασία κάλλιστα θα μπορούσε να εξελιχθεί και να ολοκληρωθεί σε συντομότατο διάστημα. Ποιος μπορεί να διαφωνήσει με τον τετραετή προγραμματισμό προσλήψεων;</seg>
                    <seg xml:id="ParlaMint-GR_2019-01-29-S1-commons.seg827">Τρίτο και τελευταίο παράδειγμα είναι η δέσμη μέτρων για την εσωτερική εύρυθμη λειτουργία της διοίκησης, αλλά και η λήψη κοινωνικών μέτρων για τους ίδιους τους υπαλλήλους. Αναφέρθηκαν πριν από τους ομιλητές και από την Κοινοβουλευτική Εκπρόσωπό μας η χορήγηση των γονικών αδειών, η εξοικονόμηση επί τα βελτίω των αδειών σπουδών για όλους τους υπαλλήλους ομοιόμορφα, η κατάργηση του ορίου ηλικίας για μεταπτυχιακή εκπαίδευση υπαλλήλων, γιατί, δυστυχώς οι υπάλληλοί μας είναι ένα γερασμένο σύνολο με μέσο όρο ηλικίας πενήντα πέντε ετών, οι οποίοι, όμως, μπορούν και πρέπει να μετεκπαιδευθούν και να προσφέρουν στη διοίκηση.</seg>
                </u>
                <u xml:id="ParlaMint-GR_2019-01-29-S1-commons.u210" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg828">Ολοκληρώστε, κύριε Γκιόλα.</seg>
                </u>
                <u xml:id="ParlaMint-GR_2019-01-29-S1-commons.u211" ana="#regular" who="#ΓΚΙΟΛΑΣ_ΔΗΜΗΤΡΙΟΥ_ΙΩΑΝΝΗΣ">
                    <seg xml:id="ParlaMint-GR_2019-01-29-S1-commons.seg829">Τέλος, η λήψη απλών αλλά και δίκαιων μέτρων για τη βελτίωση της πειθαρχικής διαδικασίας και, ειδικότερα, ότι ο υπάλληλος που διενεργεί την ΕΔΕ, για να παρέχει τα τεκμήρια και τα στοιχεία αξιοπιστίας, πρέπει να έχει βαθμό Α΄ και όχι Β΄, καθώς, επίσης, η θέσπιση της ενδεικτικής προθεσμίας τριών μηνών για να μην παρατείνεται η άσκηση πειθαρχικής διώξεως με την αναγκαία και, δυστυχώς, δυσανάλογη άμυνα του υπαλλήλου ότι πρέπει να διατηρεί το τεκμήριο της αθωότητας και να μην πηγαίνει στις καλένδες.</seg>
                </u>
                <u xml:id="ParlaMint-GR_2019-01-29-S1-commons.u212" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg830">Κύριε Γκιόλα, παρακαλώ. Έχετε υπερβεί τα δέκα λεπτά.</seg>
                </u>
                <u xml:id="ParlaMint-GR_2019-01-29-S1-commons.u213" ana="#regular" who="#ΓΚΙΟΛΑΣ_ΔΗΜΗΤΡΙΟΥ_ΙΩΑΝΝΗΣ">
                    <seg xml:id="ParlaMint-GR_2019-01-29-S1-commons.seg831">Βελτιώνουμε, λοιπόν, κύριοι συνάδελφοι, και εκσυγχρονίζουμε τη δημόσια διοίκηση, προκειμένου να καταστεί πυλώνας δίκαιης ανάπτυξης, προωθώντας την αναγκαία παραγωγική ανασυγκρότηση με σίγουρα και σταθερά βήματα και τομές, που θα την καταστήσουν αρωγό του πολίτη και συμμέτοχο στην ανόρθωση της κοινωνίας.</seg>
                    <seg xml:id="ParlaMint-GR_2019-01-29-S1-commons.seg832">Ευχαριστώ πολύ.</seg>
                </u>
                <u xml:id="ParlaMint-GR_2019-01-29-S1-commons.u214" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg833">Ευχαριστούμε τον κ. Γκιόλα.</seg>
                    <seg xml:id="ParlaMint-GR_2019-01-29-S1-commons.seg834">Τον λόγο έχει ο κ. Βορίδης από την Κοινοβουλευτική Ομάδα της Νέας Δημοκρατίας για επτά λεπτά.</seg>
                </u>
                <u xml:id="ParlaMint-GR_2019-01-29-S1-commons.u215" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg835">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg836">Κυρίες και κύριοι συνάδελφοι, αυτό είναι το πρώτο νομοσχέδιο που συζητούμε και το οποίο εισηγείται η Κυβέρνηση πλέον ως κοινοβουλευτική μειοψηφία.</seg>
                    <seg xml:id="ParlaMint-GR_2019-01-29-S1-commons.seg837">Το λέω αυτό - καταλαβαίνω ότι ήδη αρχίζει το γνωστό, οι αντιδράσεις - γιατί κατά πλάσμα δικαίου σε αυτή την Αίθουσα, όταν καταχωρίζεται η ψήφος των Κοινοβουλευτικών Ομάδων, όπως εκφράζεται αυτή από τον Κοινοβουλευτικό τους Εκπρόσωπο, θεωρούμε ότι ο Κοινοβουλευτικός Εκπρόσωπος εκφράζει το σύνολο της κοινοβουλευτικής δύναμης κάθε ομάδος. Σωστά. Συμφωνούμε σ' αυτό.</seg>
                    <seg xml:id="ParlaMint-GR_2019-01-29-S1-commons.seg838">Άρα η Κοινοβουλευτική Ομάδα του ΣΥΡΙΖΑ είναι σήμερα εκατόν σαράντα πέντε. Δεν προσμετρώνται άλλοι. Είναι εκατόν σαράντα πέντε.</seg>
                    <seg xml:id="ParlaMint-GR_2019-01-29-S1-commons.seg839">Περιμένουμε, κύριε Φωκά, να δούμε αν στηρίζετε το νομοσχέδιο ή όχι, διότι χωρίς τη στήριξη των ΑΝΕΛ - έξι - δεν υπάρχει πλειοψηφία.</seg>
                </u>
                <u xml:id="ParlaMint-GR_2019-01-29-S1-commons.u216" ana="#regular" who="#ΚΟΖΟΜΠΟΛΗ-ΑΜΑΝΑΤΙΔΗ_ΓΕΩΡΓΙΟΥ_ΠΑΝΑΓΙΩΤΑ">
                    <seg xml:id="ParlaMint-GR_2019-01-29-S1-commons.seg840">Μη βιάζεστε.</seg>
                </u>
                <u xml:id="ParlaMint-GR_2019-01-29-S1-commons.u217" ana="#regular" who="#ΓΚΙΟΛΑΣ_ΔΗΜΗΤΡΙΟΥ_ΙΩΑΝΝΗΣ">
                    <seg xml:id="ParlaMint-GR_2019-01-29-S1-commons.seg841">Στο σύνολο του Κοινοβουλίου, του Σώματος.</seg>
                </u>
                <u xml:id="ParlaMint-GR_2019-01-29-S1-commons.u218" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg842">Στο σύνολο του Σώματος, επειδή η Χρυσή Αυγή καταψήφισε, η Νέα Δημοκρατία καταψήφισε, το Κίνημα Αλλαγής καταψήφισε, το Κομμουνιστικό Κόμμα Ελλάδας καταψήφισε, η Ένωση Κεντρώων έχει πει «παρών».</seg>
                    <seg xml:id="ParlaMint-GR_2019-01-29-S1-commons.seg843">Προσέχω πολύ. Εγώ τα ξέρω όλα. Μη βιάζεστε.</seg>
                </u>
                <u xml:id="ParlaMint-GR_2019-01-29-S1-commons.u219" ana="#regular" who="#ΒΑΚΗ_ΓΕΩΡΓΙΟΥ_ΦΩΤΕΙΝΗ">
                    <seg xml:id="ParlaMint-GR_2019-01-29-S1-commons.seg844">Κι εμείς τα ξέρουμε.</seg>
                </u>
                <u xml:id="ParlaMint-GR_2019-01-29-S1-commons.u220" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg845">Ίσα με τόσο, τα ξέρω. Δεν ξέρω αν ξέρω τόσα πολλά, αλλά αυτά τόσα χρόνια εδώ, τα ξέρω.</seg>
                    <seg xml:id="ParlaMint-GR_2019-01-29-S1-commons.seg846">Άρα μέχρι τώρα η κρίσιμη ψήφος - το τονίζω, κύριε Φωκά - σε όλα τα άρθρα είναι η ψήφος των ΑΝΕΛ και περιμένουμε να το ακούσουμε, κύριε Πρόεδρε. Ό,τι δεν ψηφιστεί, απορρίπτεται από το Κοινοβούλιο και αυτό είναι μια καλή αρχή μιας πρακτικής που θα την έχουμε από δω και πέρα, αφού αποφασίσατε να συνεχίσετε να κυβερνάτε ως κοινοβουλευτική μειοψηφία. Ελπίζω, λοιπόν, να είμαστε όλοι σαφείς σ' αυτό το διαδικαστικό θέμα.</seg>
                    <seg xml:id="ParlaMint-GR_2019-01-29-S1-commons.seg847">Έφυγε ο αγαπημένος μου κ. Τσακαλώτος, τον οποίο ξέρετε πόσο συμπαθώ γιατί έχει αυτή τη βρετανική απόχρωση στην ομιλία του, για να του πω ως προς τους πανηγυρισμούς του: «too little, too late», πολύ λίγα, πολύ αργά. Γιατί πολύ λίγα, πολύ αργά;</seg>
                    <seg xml:id="ParlaMint-GR_2019-01-29-S1-commons.seg848">Διότι, πρώτον, είναι θετικό, βεβαίως, ότι η χώρα κατάφερε να δανειστεί. Αν θυμάμαι καλά, η προηγούμενη έξοδος στις αγορές, για την οποία, επίσης, πανηγυρίζατε, ήταν πριν ένα έτος.</seg>
                    <seg xml:id="ParlaMint-GR_2019-01-29-S1-commons.seg849">Όμως, αυτό δεν λέγεται κανονικότητα. Κανονικότητα λέγεται όταν με συστηματικό τρόπο δανείζεσαι από τις αγορές, όχι όταν δανείστηκες μία στιγμή και μετά πέρασε ένας χρόνος για να ξαναδανειστείς.</seg>
                </u>
                <u xml:id="ParlaMint-GR_2019-01-29-S1-commons.u221" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg850">Συνάδελφοι, ησυχία, παρακαλώ.</seg>
                </u>
                <u xml:id="ParlaMint-GR_2019-01-29-S1-commons.u222" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg851">Εμένα δεν με ενοχλούν οι συνάδελφοι. Έχω συνηθίσει σε αυτό το περιβάλλον, άρα είμαι εντάξει.</seg>
                    <seg xml:id="ParlaMint-GR_2019-01-29-S1-commons.seg852">Δεν θέλω να τους πειθαρχήσετε, ίσα - ίσα.</seg>
                    <seg xml:id="ParlaMint-GR_2019-01-29-S1-commons.seg853">Δεύτερον, η Πορτογαλία σε αντίστοιχη έξοδο δανείστηκε με 1%, ενώ εσείς πανηγυρίζετε - αν άκουσα καλά - για το 3,8%.</seg>
                </u>
                <u xml:id="ParlaMint-GR_2019-01-29-S1-commons.u223" ana="#regular" who="#ΜΠΑΛΛΗΣ_ΓΕΩΡΓΙΟΥ_ΣΥΜΕΩΝ">
                    <seg xml:id="ParlaMint-GR_2019-01-29-S1-commons.seg854">Το 3,6%</seg>
                </u>
                <u xml:id="ParlaMint-GR_2019-01-29-S1-commons.u224" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg855">Το 3,6%.</seg>
                    <seg xml:id="ParlaMint-GR_2019-01-29-S1-commons.seg856">Άρα, λοιπόν, με υπερπολλαπλάσια ποσά αναγκαστήκατε να δανειστείτε περιορισμένα το ποσό στο οποίο αναφέρθηκε ο κ. Τσακαλώτος - γιατί; - γιατί αν ζητούσατε περισσότερα, θα δημιουργούσατε νευρικότητα στις αγορές και επομένως θα πηγαίνατε σε ακόμα υψηλότερο επιτόκιο.</seg>
                    <seg xml:id="ParlaMint-GR_2019-01-29-S1-commons.seg857">Και γιατί ζητήσατε περιορισμένα χρήματα; Γιατί ήσασταν ανίκανοι να μπείτε στην ποσοτική χαλάρωση, που μπήκαν από το 2015 μέχρι το 2018 όλες οι χώρες εκτός από εμάς με δική σας ευθύνη.</seg>
                    <seg xml:id="ParlaMint-GR_2019-01-29-S1-commons.seg858">Άρα, λοιπόν, κατάλαβα τους πανηγυρισμούς του κ. Τσακαλώτου. Στην απελπισία, πράγματι, κάτι πρέπει να πεις. Όμως, τώρα ότι μας έφερε και σε τόσο δύσκολη θέση, ώστε να πρέπει ο Γεωργαντάς να μου κρατά το χέρι για να το αντέξω, δεν το φαντάζομαι.</seg>
                    <seg xml:id="ParlaMint-GR_2019-01-29-S1-commons.seg859">Πάμε, όμως, στο νομοσχέδιο.</seg>
                    <seg xml:id="ParlaMint-GR_2019-01-29-S1-commons.seg860">Να σας κάνω πρώτα μία παρατήρηση. Είναι δικαίωμά σας, αλλά κάνω θερμή παράκληση προς όλους σας: Το να χλευάζετε την πατριωτική ευαισθησία, χαρακτηρίζοντάς την ως υπαρξιακό δράμα μάλιστα των Βουλευτών, όταν αναφέρονται στην κατάπτυστη συμφωνία που ψηφίστηκε, πάει πολύ.</seg>
                </u>
                <u xml:id="ParlaMint-GR_2019-01-29-S1-commons.u225" ana="#regular" who="#ΒΑΚΗ_ΓΕΩΡΓΙΟΥ_ΦΩΤΕΙΝΗ">
                    <seg xml:id="ParlaMint-GR_2019-01-29-S1-commons.seg861">Και εσείς πάει πολύ να μας λέτε εθνικούς μειοδότες μέσα στο Κοινοβούλιο!</seg>
                </u>
                <u xml:id="ParlaMint-GR_2019-01-29-S1-commons.u226" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg862">Όχι, εγώ για την ακρίβεια είπα «εθνική μειοδοσία».</seg>
                </u>
                <u xml:id="ParlaMint-GR_2019-01-29-S1-commons.u227" ana="#regular" who="#ΒΑΚΗ_ΓΕΩΡΓΙΟΥ_ΦΩΤΕΙΝΗ">
                    <seg xml:id="ParlaMint-GR_2019-01-29-S1-commons.seg863">Μάλιστα, πολύ ωραία!</seg>
                </u>
                <u xml:id="ParlaMint-GR_2019-01-29-S1-commons.u228" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg864">Η μειοδοσία - για να είμαστε απολύτως συνεννοημένοι, γιατί όλοι σας είστε άριστοι γνώστες των ελληνικών - είναι κάτι λιγότερο. Υπάρχει ένας πλειοδότης που δίνει κάτι περισσότερο και ένας μειοδότης που δίνει κάτι λιγότερο.</seg>
                    <seg xml:id="ParlaMint-GR_2019-01-29-S1-commons.seg865">Σας αναπτύξαμε τρεις ημέρες εδώ γιατί η συμφωνία που ψηφίσατε είναι κάτι λιγότερο ακόμα και από αυτό που εσείς θεωρούσατε ως εθνική γραμμή, ανεξαρτήτως του αν για κάποιον από εμάς υπάρχουν σκέψεις ως προς αυτή τη γραμμή.</seg>
                    <seg xml:id="ParlaMint-GR_2019-01-29-S1-commons.seg866">Έρχομαι τώρα στο νομοσχέδιο πολύ γρήγορα.</seg>
                    <seg xml:id="ParlaMint-GR_2019-01-29-S1-commons.seg867">Κατ' αρχάς σταματήστε να επαίρεστε για την αξιοκρατία και τα σχετικά στο δημόσιο, όταν έχετε βγάλει αυτές τις προκηρύξεις που κατέπεσαν με τον τρόπο που κατέπεσαν, οι οποίες ήταν αγρίως φωτογραφικές και γι' αυτό κατέπεσαν και τις αποσύρατε.</seg>
                </u>
                <u xml:id="ParlaMint-GR_2019-01-29-S1-commons.u229" ana="#regular" who="#ΛΑΠΠΑΣ_ΕΥΑΓΓΕΛΟΥ_ΣΠΥΡΙΔΩΝΑΣ">
                    <seg xml:id="ParlaMint-GR_2019-01-29-S1-commons.seg868">Τρεις.</seg>
                </u>
                <u xml:id="ParlaMint-GR_2019-01-29-S1-commons.u230" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg869">Συνάδελφοί μου, με συγχωρείτε. Σας έχω διαβάσει από αυτό το Βήμα - και δεν θέλω να το επαναλάβω - το πώς περιγράφατε τη θέση με τη ρωσική γλώσσα σε μία ειδική προκήρυξη. Μιλάμε για κανονική κωμωδία! Και έρχεστε και επαίρεστε εδώ για την αξιοκρατία της πολιτικής σας!</seg>
                    <seg xml:id="ParlaMint-GR_2019-01-29-S1-commons.seg870">Ή άκουσα ότι δεν έχει - λέει - δήθεν σημασία - το άκουσα από κάποιον προλαλήσαντα - ο χρόνος του προγραμματισμού των προσλήψεων. Βεβαίως και έχει σημασία, γιατί ξεδιπλώνει μία ολόκληρη στρατηγική για το πώς αναπτύσσεται το δημόσιο, για το τι επιλέγεις. Επομένως, βεβαίως και είναι σημαντικό το πώς θα γίνει, το πώς θα οργανωθεί, με ποια αντίληψη, με ποια σκέψη, με ποιες προτεραιότητες. Φυσικά και έχει σημασία.</seg>
                    <seg xml:id="ParlaMint-GR_2019-01-29-S1-commons.seg871">Και δεν είναι ζήτημα το αν θα τις κάνει το ΑΣΕΠ τώρα ή μετά, πάντοτε το ΑΣΕΠ θα τις κάνει.</seg>
                    <seg xml:id="ParlaMint-GR_2019-01-29-S1-commons.seg872">Έχω λίγο χρόνο ακόμα, κύριε Πρόεδρε;</seg>
                </u>
                <u xml:id="ParlaMint-GR_2019-01-29-S1-commons.u231" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg873">Ναι, κύριε συνάδελφε.</seg>
                </u>
                <u xml:id="ParlaMint-GR_2019-01-29-S1-commons.u232" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg874">Ευχαριστώ πολύ.</seg>
                    <seg xml:id="ParlaMint-GR_2019-01-29-S1-commons.seg875">Διότι θέλω μετά να αναπτύξω ένα ειδικό θέμα, για το οποίο υπάρχει μία αρνητική θέση της Επιστημονικής Επιτροπής της Βουλής και θέλω να εξηγήσω ότι κάνει λάθος σε αυτό το θέμα.</seg>
                    <seg xml:id="ParlaMint-GR_2019-01-29-S1-commons.seg876">Επομένως, προφανώς, έχει σημασία αυτό το ζήτημα. Όπως και η αλήθεια είναι ότι ξεδιπλώνεται πλήρως η φιλοσοφία σας για το θέμα του δημοσίου με αυτές τις θεσπίσεις που κάνετε εδώ.</seg>
                    <seg xml:id="ParlaMint-GR_2019-01-29-S1-commons.seg877">Δηλαδή, σε αυτό εδώ ψηφίζετε, κυρίες και κύριοι συνάδελφοι, 1 εκατομμύριο ευρώ επιβάρυνση, για να φτιαχτεί μία ακόμα ειδική γραμματεία, την οποία θα τη στελεχώσετε με είκοσι οργανικές θέσεις προσωπικού - συμβούλιο εμπειρογνωμόνων - με δέκα οργανικές θέσεις μόνιμου προσωπικού, για να κάνει ποια δουλειά η οποία δεν γινόταν ήδη; Και αν δεν γινόταν ήδη, γιατί δεν γινόταν; Και τι είναι το πρόσθετο;</seg>
                    <seg xml:id="ParlaMint-GR_2019-01-29-S1-commons.seg878">Και πράγματι - να ανασκευάσω μια κριτική - δεν είναι ότι απλώς καταργείτε μια δομή, αυτή η οποία ήταν το Παρατηρητήριο, αλλά δεν μας εξηγείτε γιατί την καταργείτε μέσα σε αυτό το πλαίσιο. Γιατί δεν δούλεψε αυτή η δομή που υπήρχε, ψηφισμένη από εσάς; Συγγνώμη, αλλά δική σας νομοθεσία ήταν.</seg>
                    <seg xml:id="ParlaMint-GR_2019-01-29-S1-commons.seg879">Έρχεστε τώρα να την κάνετε πολυτελέστερη μέσα σε αυτό το πλαίσιο, για ποιον λόγο; Ποια είναι η κριτική που κάνετε στον εαυτό σας, που ψηφίσατε αυτή τη δομή, δεν την λειτουργήσατε, έρχεστε την καταργείτε για να φέρετε αυτό;</seg>
                    <seg xml:id="ParlaMint-GR_2019-01-29-S1-commons.seg880">Αυτή είναι η φιλοσοφία σας για τη διοικητική μεταρρύθμιση: σχήματα επί σχημάτων, δομές επί δομών, οργανικές θέσεις επί οργανικών θέσεων, δαπάνες επί δαπανών, χωρίς καμμία αιτιολογία της λειτουργίας τους.</seg>
                    <seg xml:id="ParlaMint-GR_2019-01-29-S1-commons.seg881">Έρχομαι σε ένα τελευταίο. Σε ένα από τα ελάχιστα ζητήματα που συμφωνήσαμε είναι να στηρίξουμε την τροπολογία που κατέθεσε η συνάδελφος κ. Θελερίτη, η οποία αφορά ένα ειδικό ζήτημα, το θέμα των υδρονομέων, για το οποίο έχει ενδιαφερθεί και το Κομμουνιστικό Κόμμα Ελλάδας, αν θυμάμαι καλά, κάνοντας σχετικό κοινοβουλευτικό έλεγχο. Σωστά δεν τα λέω;</seg>
                    <seg xml:id="ParlaMint-GR_2019-01-29-S1-commons.seg882">Προσέξτε. Ακούω τώρα ότι υπάρχει μια κριτική από το Επιστημονικό Συμβούλιο της Βουλής, κύριε Πρόεδρε και αγαπητοί συνάδελφοι, που λέει ότι ενδέχεται να πάσχει αντισυνταγματικότητος η διάταξη αυτή, διότι αφαιρεί τη δυνατότητα ελέγχου των συγκεκριμένων προσλήψεων από ανεξάρτητη διοικητική αρχή.</seg>
                    <seg xml:id="ParlaMint-GR_2019-01-29-S1-commons.seg883">Προφανώς δεν είναι ενημερωμένο το Επιστημονικό Συμβούλιο για την πλήρη εξέλιξη και η αλήθεια είναι ότι η κυρία συνάδελφος στην αιτιολογική της έκθεση δεν μπορούσε να εκθέσει το σύνολο των πραγματικών και νομικών περιστατικών που ενδιαφέρουν εδώ, γιατί θα γινόταν μια μεγάλη έκθεση.</seg>
                    <seg xml:id="ParlaMint-GR_2019-01-29-S1-commons.seg884">Ποια είναι η ιστορία; Προσλαμβάνονται αυτοί οι συγκεκριμένοι άνθρωποι, δεν είναι πολλοί - αν θυμάμαι καλά, είναι καμμιά εικοσαριά - στην ΕΥΔΑΠ ως υδρονομείς. Προσλαμβάνονται και εξετάζεται η υπόθεσή τους από το ΑΣΕΠ. Όχι, δεν διενεργεί το ΑΣΕΠ τον διαγωνισμό. Η πρόσληψη γίνεται στην ΕΥΔΑΠ. Γίνεται ένας τυπικός έλεγχος νομιμότητας από το ΑΣΕΠ.</seg>
                    <seg xml:id="ParlaMint-GR_2019-01-29-S1-commons.seg885">Τελειώνω, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg886">Ένα τμήμα του ΑΣΕΠ, το τμήμα που το εξετάζει, βρίσκει ότι υπάρχουν κάποια τυπικά ζητήματα και απορρίπτει την πρόσληψη. Κατά της απορριπτικής αποφάσεως προσφεύγουν οι εργαζόμενοι στα διοικητικά δικαστήρια και στα πολιτικά δικαστήρια. Δικάζει το διοικητικό εφετείο και δικαιώνει το ΑΣΕΠ. Δικάζει το πολιτικό πρωτοδικείο και δικαιώνει τους εργαζομένους. Προσφεύγει το ΑΣΕΠ κατά της αποφάσεως του πολιτικού πρωτοδικείου, πηγαίνει στο εφετείο και δικαιώνονται από το εφετείο. Προσφεύγει κατά της αποφάσεως του εφετείου στον Άρειο Πάγο και δικαιώνονται οι εργαζόμενοι από τον Άρειο Πάγο.</seg>
                    <seg xml:id="ParlaMint-GR_2019-01-29-S1-commons.seg887">Ακούστε τώρα. Αυτό είναι μια ιστορία τρέλας για τους πολίτες. Οι άνθρωποι αυτοί ακόμα δεν έχουν τυπική πρόσληψη. Λένε: «Μετά από τη δικαίωσή μας από τον Άρειο Πάγο, επιτέλους γίνεται να προσληφθούμε κανονικά;». Γίνεται ερώτημα στον Νομικό Σύμβουλο του Υπουργείου Διοικητικής Μεταρρύθμισης, ο οποίος είναι ο αρμόδιος νομικός σύμβουλος για το ΑΣΕΠ: «Τι να κάνουμε;». Ζητά το ΑΣΕΠ να πάμε στο Ανώτατο Ειδικό Δικαστήριο, γιατί έχουμε αντιφατικές αποφάσεις διοικητικών και πολιτικών δικαστηρίων.</seg>
                    <seg xml:id="ParlaMint-GR_2019-01-29-S1-commons.seg888">Λέει ο νομικός σύμβουλος: «Όχι, δεν χρειάζεται να πάμε. Είναι καθαρό να προχωρήσει η πρόσληψη». Παγώνει η ιστορία εκεί, γιατί πια κανείς δεν μπορεί να προσφύγει πουθενά και έρχονται αυτοί οι άνθρωποι και λένε: «Παιδιά, θα προσληφθούμε, αφού έχουμε απόφαση του Αρείου Πάγου να προσληφθούμε;».</seg>
                    <seg xml:id="ParlaMint-GR_2019-01-29-S1-commons.seg889">Το Επιστημονικό Συμβούλιο δεν μπορεί να ήξερε αυτή την ιστορία.</seg>
                </u>
                <u xml:id="ParlaMint-GR_2019-01-29-S1-commons.u233" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg890">Κύριε Βορίδη, αν θέλετε, ολοκληρώστε.</seg>
                </u>
                <u xml:id="ParlaMint-GR_2019-01-29-S1-commons.u234" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg891">Άρα ορθότατη στο σημείο αυτό είναι η πρωτοβουλία, ορθότατη είναι η τροπολογία, έρχεται να λύσει ένα ακραίο ζήτημα ταλαιπωρίας εργαζομένων, που με αρεοπαγιτική απόφαση δεν καταφέρνουν να λύσουν αυτό το ζήτημα.</seg>
                    <seg xml:id="ParlaMint-GR_2019-01-29-S1-commons.seg892">Πρέπει οπωσδήποτε να προχωρήσουμε σε αυτό. Δεν υπάρχει κανένα θέμα αντισυνταγματικότητας. Έχει γίνει ο έλεγχος από το ΑΣΕΠ, δεν είναι ότι δεν έχει γίνει. Η νομοθετική εξουσία παρεμβαίνει για να λύσει ένα οξύ κοινωνικό θέμα το οποίο έχει βαλτώσει μέσα στη γραφειοκρατική διαδικασία πια μετά από τόσα χρόνια.</seg>
                </u>
                <u xml:id="ParlaMint-GR_2019-01-29-S1-commons.u235" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg893">Ολοκληρώστε, παρακαλώ.</seg>
                </u>
                <u xml:id="ParlaMint-GR_2019-01-29-S1-commons.u236" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg894">Άρα, κύριε Πρόεδρε - και ευχαριστώ τους συναδέλφους για την ανοχή τους - λέμε το εξής. Αυτό το νομοσχέδιο προφανώς το καταψηφίζουμε επί της αρχής, γιατί απεικονίζει όλη την παθογένεια της διοικητικής φιλοσοφίας της Κυβέρνησης.</seg>
                    <seg xml:id="ParlaMint-GR_2019-01-29-S1-commons.seg895">Και, κύριε Φωκά, με αγωνία περιμένουμε να ακούσουμε κατά πόσον οι ΑΝΕΛ εννοούν αυτό που λένε ή το διαζύγιο αποδεικνύεται στημένο. Είναι το πρώτο crash test. Θα δούμε εάν μπορεί η Κυβέρνηση να ψηφίζει νομοσχέδια.</seg>
                    <seg xml:id="ParlaMint-GR_2019-01-29-S1-commons.seg896">Σας ευχαριστώ πολύ.</seg>
                </u>
                <u xml:id="ParlaMint-GR_2019-01-29-S1-commons.u237" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg897">Ευχαριστούμε, κύριε συνάδελφε.</seg>
                    <seg xml:id="ParlaMint-GR_2019-01-29-S1-commons.seg898">Ελάτε, κύριοι συνάδελφοι, ελάτε!</seg>
                    <seg xml:id="ParlaMint-GR_2019-01-29-S1-commons.seg899">Κύριε Βορίδη, επειδή έχω τα Πρακτικά, ο κ. Φωκάς είπε ότι «μιλάμε για ένα νομοσχέδιο που μας βρίσκει σε όλα θετικούς, με εξαίρεση τα άρθρα 15,19 και 20».</seg>
                </u>
                <u xml:id="ParlaMint-GR_2019-01-29-S1-commons.u238" ana="#regular" who="#ΛΑΠΠΑΣ_ΕΥΑΓΓΕΛΟΥ_ΣΠΥΡΙΔΩΝΑΣ">
                    <seg xml:id="ParlaMint-GR_2019-01-29-S1-commons.seg900">Πάνε αυτά.</seg>
                </u>
                <u xml:id="ParlaMint-GR_2019-01-29-S1-commons.u239" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg901">Τι «πάνε αυτά»;</seg>
                </u>
                <u xml:id="ParlaMint-GR_2019-01-29-S1-commons.u240" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg902">Το λέω γιατί και στην επιτροπή είχαν πει ότι είναι υπέρ.</seg>
                    <seg xml:id="ParlaMint-GR_2019-01-29-S1-commons.seg903">Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής των Ελλήνων, είκοσι επτά μαθητές και μαθήτριες και δύο συνοδοί εκπαιδευτικοί τους από το 1ο Γενικό Λύκειο Πάτρας.</seg>
                    <seg xml:id="ParlaMint-GR_2019-01-29-S1-commons.seg904">Η Βουλή σάς καλωσορίζει.</seg>
                    <seg xml:id="ParlaMint-GR_2019-01-29-S1-commons.seg905">Ο κ. Λάππας έχει τον λόγο.</seg>
                    <seg xml:id="ParlaMint-GR_2019-01-29-S1-commons.seg906">Αμέσως μετά τον λόγο θα έχει ο Κοινοβουλευτικός Εκπρόσωπος της Χρυσής Αυγής κ. Λαγός.</seg>
                    <seg xml:id="ParlaMint-GR_2019-01-29-S1-commons.seg907">Ορίστε, κύριε Λάππα, έχετε τον λόγο, για επτά λεπτά.</seg>
                </u>
                <u xml:id="ParlaMint-GR_2019-01-29-S1-commons.u241" ana="#regular" who="#ΛΑΠΠΑΣ_ΕΥΑΓΓΕΛΟΥ_ΣΠΥΡΙΔΩΝΑΣ">
                    <seg xml:id="ParlaMint-GR_2019-01-29-S1-commons.seg908">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg909">Δύο εικόνες από δύο εξέχοντα στελέχη της Αξιωματικής Αντιπολίτευσης: Ο κ. Τζαβάρας ήλθε εδώ στο Βήμα γεμάτος θλίψη. Ήταν τόσο θλιμμένος από τις διατάξεις και από τη φιλοσοφία του νομοσχεδίου, που δεν ξέρω τι πρέπει να του απαντήσω. Θυμάμαι έναν στίχο του Χατζηδάκη από ένα τραγούδι: «Το γαρ πολύ της θλίψεως γεννά παραφροσύνη», γιατί πράγματι σε παραφροσύνη οδηγήθηκε, όταν κατήγγειλε τους Βουλευτές της Πλειοψηφίας ότι στην ψήφιση προχθές της κύρωσης είχαμε ψήφο ανεπίγνωστη. Ε, αυτό είναι ευθεία καταγγελία, διαβολή και συκοφαντία εναντίον Βουλευτών του ελληνικού Κοινοβουλίου, οι οποίοι σε κάθε περίπτωση - εμείς για κανέναν δεν λέμε κάτι διαφορετικό - ψηφίζουν όπως επιβάλλει το Σύνταγμα και ο Κανονισμός της Βουλής, σύμφωνα με τη συνείδησή τους. Τελεία και παύλα. Και μην ξανακουστεί τέτοιος λόγος στο ελληνικό Κοινοβούλιο. Ένα αυτό.</seg>
                    <seg xml:id="ParlaMint-GR_2019-01-29-S1-commons.seg910">Κυρίες και κύριοι συνάδελφοι, διάβασα πολύ καλά το νομοσχέδιο, άλλωστε είναι και λίγο στο αντικείμενό μας, νομικοί είμαστε εμείς. Διάβασα ένα άρθρο σε μια ημερήσια εφημερίδα για το νομοσχέδιο αυτό και έλεγε το εξής και το υιοθετώ πλήρως: «Εικόνες από το μέλλον: Μια δημόσια διοίκηση που λειτουργεί απρόσκοπτα. Υπηρεσίες κομμένες και ραμμένες στις ανάγκες του πολίτη. Δημοσιοϋπαλληλική ιεραρχία βασισμένη σε μια κανονικότητα. Εικόνες από καθαρή αξιολόγηση με τους ανθρώπους που κάνουν καλά τη δουλειά τους και είναι πολλοί αυτοί, στο «κακό» μας δημόσιο. Να μην είναι στριμωγμένοι με την πλάτη στον τοίχο. Να μην αισθάνονται ότι είναι κορόιδα που πληρώνουν την απραξία, την αδιαφορία ή την ευθυνοφοβία των «έξυπνων» με τις γερές πλάτες, του «μπάρμπα στην Κορώνη» δηλαδή, με τον πολίτη σίγουρο ότι δεν θα τρέχει με τα θέματά του «από τον Άννα στον Καϊάφα», ότι δεν θα αναγκάζεται ούτε θα μπορεί να πληρώνει «γρηγορόσημα», πεπεισμένος ότι οι φόροι του, τους οποίους εντίμως θα πληρώνει, θα πιάνουν τόπο». Αυτό το δημοσίευμα δεν κάνει τίποτε άλλο παρά να θέλει να περιγράψει αυτό που λέμε σαν φιλοσοφία και στο νομοσχέδιο και γενικότερα ως Αριστερά ότι πράγματι η παροχή των δημοσίων υπηρεσιών πρέπει να είναι σε ένα τέτοιο επίπεδο που να αποτελούν ανταπόδοση των όσων ο πολίτης ή ο επιχειρηματίας ή ο απλός πολίτης, πληρώνει για την ίδρυσή τους και τη λειτουργία τους.</seg>
                    <seg xml:id="ParlaMint-GR_2019-01-29-S1-commons.seg911">Ακούω από την πλευρά των εκπροσώπων των κομμάτων της Μείζονος και Ελάσσονος Αντιπολίτευσης φοβερά και τρομερά θέματα, ότι δήθεν αυτοί επί των ημερών τους είχαν μια δημόσια διοίκηση φοβερή και τρομερή. Ακούστε, λοιπόν, από ένα συνέδριο που έγινε το 2009 στο Ρέθυμνο, από το Πανεπιστήμιο της Αθήνας, από το Πανεπιστήμιο της Κρήτης και από το ΕΚΔΔΑ νομίζω. Το 2009, προσκεκλημένος επίσημος, βαρύ όνομα, ο Πρόεδρος του Συμβουλίου Επικρατείας της Γαλλίας Έντουαρντ Τζέφρεϊ. Θα σας πω μετά το όνομα αυτού που τα λέει: «Αποτελεί κοινό τόπο ότι η δημόσια διοίκηση αποτυγχάνει να ανταποκριθεί στις ανάγκες των καιρών και στις προσδοκίες των πολιτών. Η εγγενής αυτή αδυναμία της καθίσταται περισσότερο ορατή στο σύγχρονο παγκοσμιοποιημένο περιβάλλον, όπου οι κανόνες λειτουργίας των σχέσεων εξουσίας καθίστανται ολοένα και περισσότερο οικουμενικοί και οι απαιτήσεις για άμεση ανταπόκριση αυξάνονται δραστικά. Πρόκειται για ένα εξαιρετικά σύνθετο και απαιτητικό περιβάλλον, στο οποίο η ορθολογική οργάνωση, η ευελιξία, η ιστορική γνώση και η ειδικευμένη κατάρτιση συνιστούν, όσο ποτέ στο παρελθόν, αναγκαίο όρο για την αποτελεσματικότητα της διοικητικής δράσης». Απόστολος Παπακωνσταντίνου, Διδάκτωρ του Συνταγματικού και του Διοικητικού Δικαίου. Αυτό ήταν ένα κομμάτι από την εισήγησή του.</seg>
                    <seg xml:id="ParlaMint-GR_2019-01-29-S1-commons.seg912">Κυρίες και κύριοι συνάδελφοι, πρέπει να σας πω ότι κατ' αρχάς πρέπει να ξεκινάμε από το Σύνταγμα. Στα άρθρα 103 και 104 υπάρχει η συνταγματική διάσταση νομιμοποίησης της δημόσιας διοίκησης, που σημαίνει ότι πρέπει να στηρίζεται υποχρεωτικά, δεν γίνεται αλλιώς, στην αξιοκρατία, στη διαφάνεια, στη χρηστή διοίκηση.</seg>
                    <seg xml:id="ParlaMint-GR_2019-01-29-S1-commons.seg913">Πρέπει να αξιοποιούνται όλες αυτές οι αρχές που προβλέπει το Σύνταγμα, όπως είναι η δημοκρατική αρχή, η αξία του ανθρώπου στο άρθρο 2, το κοινωνικό κράτος δικαίου, ακόμα και η διάκριση των εξουσιών και η ισότητα.</seg>
                    <seg xml:id="ParlaMint-GR_2019-01-29-S1-commons.seg914">Πρέπει δε να σας πω ότι η δημόσια διοίκηση πρέπει να έχει νομιμοποίηση στον σύγχρονο κόσμο. Κυρία Υπουργέ, και οι συνεργάτες σας και εμείς όλοι το ξέρουμε ότι η νομιμοποίηση δεν είναι μια σκέτη λέξη, είναι νομιμοποίηση αποτελεσμάτων. Αν η δημόσια διοίκηση δεν παράγει συγκεκριμένα, ορατά αποτελέσματα, δεν έχει νομιμοποίηση, γιατί δεν ικανοποιεί τις ανάγκες των πολιτών και τις προσδοκίες τους σε μεγάλο βαθμό.</seg>
                    <seg xml:id="ParlaMint-GR_2019-01-29-S1-commons.seg915">Αυτή, λοιπόν, η ελληνική δημόσια διοίκηση από το '50 μέχρι σήμερα δεν είχε ποτέ νομιμοποίηση, γιατί δεν είχε νομιμοποιημένα αποτελέσματα, με συνέπεια οι πολίτες να μην έχουν βέβαια υπηρεσίες υψηλού επιπέδου, αλλά και να απέχουν και να απομακρύνονται όλο και περισσότερο από τον γενικότερο πολιτικό στίβο και το πολιτικό σύστημα. Αυτό που η κρίση της δημόσιας διοίκησης καταντάει τελικά να σημαίνει και κρίση του πολιτεύματος και της δημοκρατίας. Αυτό πάει να κάνει κάθε νομοσχέδιο που φέρνουμε από το 2015 και μετά, δηλαδή να αποκαταστήσει στοιχειώδη ψήγματα αξιοπιστίας και τιμής, αυτό που λέμε πολιτικό σύστημα και δημόσια διοίκηση.</seg>
                    <seg xml:id="ParlaMint-GR_2019-01-29-S1-commons.seg916">Άκουσα τον κ. Τζαβάρα να μας λέει πράγματι ότι δεν πείθεται από τίποτα από όσα λέει η εισηγητική έκθεση και οι διατάξεις του νόμου. Επειδή είναι άνθρωπος που μελετά τας γραφάς, εγώ θα του έλεγα ότι αυτό που σήμερα κάνει το νομοσχέδιο στην Ελλάδα το κάνουν τα ευρωπαϊκά κράτη εδώ και διακόσια χρόνια, υιοθετώντας τη λογική και την αντίληψη του Βέμπερ, που μιλάει για μια μη κομματικοποιημένη και ουδετεροποιημένη δημόσια διοίκηση. Αυτά είναι τα νομοσχέδιο από το 2015 μέχρι σήμερα. Ένα προς ένα. Αποτελούν όλα ψηφίδα στο μωσαϊκό της αντίληψής μας για τη δημόσια διοίκηση.</seg>
                    <seg xml:id="ParlaMint-GR_2019-01-29-S1-commons.seg917">Λέει ο κ. Τζαβάρας, άκουσα και τον κ. Βορίδη, ότι το Παρατηρητήριο προβλέπεται ήδη, λέει, στον νόμο και θα έπρεπε να το ξέρει ο κύριος Υπουργός. Το εκλαμβάνω ως βαθύτατη προσβολή στην αρμόδια Υπουργό να λέει ένας Βουλευτής του ελληνικού Κοινοβουλίου ότι δεν ξέρει η Υπουργός ότι προβλέπεται σε άλλο νομοσχέδιο. Αλλά ο κ. Τζαβάρας δεν ήλθε στην επιτροπή να ακούσει τι ακριβώς εξηγούσε η Υπουργός και οι εισηγητές μας, δηλαδή γιατί επαναλαμβάνεται η πρόβλεψη του Παρατηρητηρίου και από το παρόν νομοσχέδιο. Και σας το λέμε για να το καταλάβετε. Αυτή είναι η άποψή μας. Το Παρατηρητήριο πράγματι προβλέπεται στον νόμο του 2016. Τώρα όμως, κυρίες και κύριοι συνάδελφοι, θεωρούμε ότι κολλάει πιο πολύ. Είναι ένα ψήγμα, ένα απαραίτητο στοιχείο για να ολοκληρώσει τη φιλοσοφία του παρόντος νομοσχεδίου. Το Παρατηρητήριο μαζί με τις άλλες διατάξεις, με την ειδική γραμματεία, με το γνωμοδοτικό συμβούλιο, με την τεχνική υποστήριξη, αποτελούν ένα σύνολο και έχει εξηγηθεί επαρκώς και από τον εισηγητή μας και από την Πρόεδρο. Προς τι λοιπόν η μομφή - στα όρια της διαβολής - του Κοινοβουλευτικού Εκπροσώπου της Νέας Δημοκρατίας προς την αρμόδια Υπουργό, ότι δήθεν δεν γνωρίζει ότι προβλέπεται το Παρατηρητήριο και σε άλλη νομική διάταξη; Μα είναι γνωστό, συζητήθηκε πολλαπλώς στην επιτροπή. Άρα, λοιπόν, επιστρέφουμε τις κατηγορίες και τον υπαινιγμό.</seg>
                    <seg xml:id="ParlaMint-GR_2019-01-29-S1-commons.seg918">Κύριε Πρόεδρε, επειδή βλέπω τον χρόνο να τρέχει και είναι αμείλικτος, ξέρετε πολύ καλά, κυρία Υπουργέ, και οι συνεργάτες σας και εμείς το ξέρουμε βέβαια ότι η δημόσια διοίκηση είναι εκείνος ο δημόσιος χώρος, που λέει ο Χάμπερμας, που διαμεσολαβείται ανάμεσα στο κράτος και στην κοινωνία. Εκεί ακριβώς αναπτύσσεται και καλλιεργείται η κοινή γνώμη. Το τι γνώμη, λοιπόν, θα έχει, καλή ή κακή γνώμη, όπως αποτυπώνεται και θα εκφράζεται για τη δημόσια διοίκηση, είναι ακριβώς αυτός ο δημόσιος χώρος, πώς τον καλλιεργούμε, πως τον αντιμετωπίζουμε και πώς τον αξιολογούμε.</seg>
                    <seg xml:id="ParlaMint-GR_2019-01-29-S1-commons.seg919">Νομίζω, λοιπόν, αυτόν ακριβώς τον δημόσιο χώρο θέλει το παρόν νομοσχέδιο να καλύψει και να ικανοποιήσει και τις αντίστοιχες απαιτήσεις της κοινής γνώμης και τις προσδοκίες των πολιτών. Και με τη σύσταση του Παρατηρητηρίου, αλλά κυρίως - ξέχασα να πω - το βασικότερο, ο πυρήνας της φιλοσοφίας του νομοσχεδίου είναι για πρώτη φορά ο πολυετής προγραμματισμός των προσλήψεων στο ελληνικό δημόσιο. Αυτό είναι το θέμα. Γι' αυτό ο κ. Τζαβάρας, δεν βλέπω κανέναν να λέει καμμία ρύθμιση στρατηγικού χαρακτήρα. Γιατί έχει μάθει σε διατάξεις κοντόθωρες, επίκαιρες και ικανοποίησης αιτημάτων ρουσφετολογικού χαρακτήρα. Δεν έχει μάθει να αντιλαμβάνεται και να αντιμετωπίζει ένα νομοσχέδιο με τέτοιον στρατηγικό χαρακτήρα. Γι' αυτό δεν μπορεί να το καταλάβει. Αυτό είναι πρόβλημα τους, δεν είναι πρόβλημα του νομοσχεδίου.</seg>
                    <seg xml:id="ParlaMint-GR_2019-01-29-S1-commons.seg920">Τελειώνω, κύριε Πρόεδρε, με μία παρατήρηση. Είπε πριν ο κ. Βορίδης ότι η Πλειοψηφία του ΣΥΡΙΖΑ δεν είναι πλέον πλειοψηφία. Πρέπει να του πούμε ότι το κοινοβουλευτικό πολίτευμα, ο Κανονισμός της Βουλής διαθέτει δικλίδες ασφαλείας για πολλά ζητήματα και για πολλά προβλήματα. Να μη στεναχωριέται, λοιπόν, και η παρούσα Βουλή θα βρει τον τρόπο να ικανοποιήσει την ψήφιση και αυτού του νομοσχεδίου. Να μη στεναχωριέται, δεν θα το αφήσουμε έτσι.</seg>
                    <seg xml:id="ParlaMint-GR_2019-01-29-S1-commons.seg921">Ευχαριστώ.</seg>
                </u>
                <u xml:id="ParlaMint-GR_2019-01-29-S1-commons.u242" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg922">Κι εμείς ευχαριστούμε.</seg>
                    <seg xml:id="ParlaMint-GR_2019-01-29-S1-commons.seg923">Τον λόγο έχει ο Κοινοβουλευτικός Εκπρόσωπος της Χρυσής Αυγής κ. Λαγός.</seg>
                </u>
                <u xml:id="ParlaMint-GR_2019-01-29-S1-commons.u243" ana="#regular" who="#ΛΑΓΟΣ_ΕΥΑΓΓΕΛΟΥ_ΙΩΑΝΝΗΣ">
                    <seg xml:id="ParlaMint-GR_2019-01-29-S1-commons.seg924">Τέσσερις ημέρες έχουν περάσει από την προδοτική συμφωνία που ψηφίστηκε μέσα σ' αυτό εδώ το ελληνικό - ο θεός να το κάνει - Κοινοβούλιο. Πέρασαν τέσσερις ημέρες και αυτό που ακούμε συνέχεια εμείς στα τηλέφωνα που μας παίρνουν άνθρωποι ή στους δρόμους ή όπου πηγαίνουμε είναι αν υπάρχει τρόπος πλέον να σταματήσει αυτό το έκτρωμα, αυτό το αίσχος, το οποίο έχει ψηφιστεί, το οποίο παρεμπιπτόντως το ψήφισαν εκατόν πενήντα τρεις Βουλευτές, οι οποίοι στην πραγματικότητα δεν εκπροσωπούν παρά μόνο το 20% περίπου του ελληνικού λαού. Αυτή είναι η σύγχρονη ελληνική δημοκρατία. Εκατόν πενήντα τρεις Βουλευτές που εκλέχτηκαν με ψέματα στο ελληνικό Κοινοβούλιο, που ήρθαν με άλλα κόμματα, που έφυγαν από τα άλλα κόμματα που ήταν Αντιπολίτευση και ήρθαν αυτή τη στιγμή στο κόμμα της Συμπολίτευσης, ήρθαν λέγοντας άλλα στους ψηφοφόρους τους, άλλα έπραξαν, άλλα ψήφισαν και χωρίς να έχουν ενημερώσει κανέναν για την προδοσία που θα συμβεί, ψήφισαν και έδωσαν το όνομα και την ψυχή της Μακεδονίας μας.</seg>
                    <seg xml:id="ParlaMint-GR_2019-01-29-S1-commons.seg925">Ρωτάνε, λοιπόν, οι άνθρωποι, επειδή δεν έχουν καμμία εμπιστοσύνη ούτε στη Νέα Δημοκρατία ούτε φυσικά σε κανένα άλλο κόμμα της Αντιπολίτευσης, αν η Χρυσή Αυγή μπορεί να κάνει κάτι για να σταματήσει έστω και τώρα αυτή τη συμφωνία.</seg>
                    <seg xml:id="ParlaMint-GR_2019-01-29-S1-commons.seg926">Τους δίνουμε τον λόγο μας ότι στη Χρυσή Αυγή θα κάνουμε ό,τι περνάει από το χέρι μας και εντός του Κοινοβουλίου και εκτός του Κοινοβουλίου, δίπλα στους Έλληνες πολίτες, για να το σταματήσουμε αυτό.</seg>
                    <seg xml:id="ParlaMint-GR_2019-01-29-S1-commons.seg927">Μην ξεχνάμε ότι η Χρυσή Αυγή έκανε ένσταση αντισυνταγματικότητας την Παρασκευή που ψηφίζαμε αυτό το έκτρωμα. Εκεί τα κόμματα της Αντιπολίτευσης, βάζοντας πάνω απ' όλα την ιδεοληψία τους και την έχθρα που έχουν απέναντι στη Χρυσή Αυγή και όχι το καλό για την πατρίδα μας, όχι το καλό για την Ελλάδα, δεν στήριξαν αυτή την ένσταση αντισυνταγματικότητας, που αν την ψήφιζαν, δεν θα είχαμε φτάσει σ' αυτό το σημείο σήμερα.</seg>
                    <seg xml:id="ParlaMint-GR_2019-01-29-S1-commons.seg928">Πριν από την ένσταση αντισυνταγματικότητας απέρριψαν την πρόταση του Αρχηγού μας Νίκου Μιχαλολιάκου, ο οποίος είχε πει ότι καλούμε και τη Νέα Δημοκρατία και το ΠΑΣΟΚ - ΚΙΝΑΛ - ή όπως αλλιώς λέγεται - και τα άλλα κόμματα, τα οποία δεν δέχονταν τη Συμφωνία των Πρεσπών, να παραιτηθούν οι Βουλευτές τους. Είχαμε δώσει την υπόσχεσή μας ότι θα το κάναμε κι εμείς και έτσι θα διαλυόταν αυτό το συνονθύλευμα που αυτή τη στιγμή λέγεται ελληνικό Κοινοβούλιο και δεν θα ψηφιζόταν η Συμφωνία των Πρεσπών. Ούτε αυτό έγινε δεκτό από την Αντιπολίτευση.</seg>
                    <seg xml:id="ParlaMint-GR_2019-01-29-S1-commons.seg929">Ερχόμαστε, λοιπόν, σήμερα σε μια τρίτη πρόταση, εκμεταλλευόμενοι κάθε λέξη και κάθε γραμμή του Συντάγματος της πατρίδας μας και τον νόμο που ισχύει. Έτσι, λοιπόν, έχουμε και λέμε: Σύμφωνα με το άρθρο 44, παράγραφος 2, εδάφια 2 και 3 του Συντάγματος, διαβάζουμε: «Δημοψήφισμα προκηρύσσεται από τον Πρόεδρο της Δημοκρατίας με διάταγμα και για ψηφισμένα ακόμα νομοσχέδια που ρυθμίζουν σοβαρά κοινωνικά ζητήματα, εκτός από τα δημοσιονομικά, εφόσον αυτό αποφασιστεί από τα 3/5 του συνόλου των Βουλευτών, ύστερα από πρόταση των 2/5 του συνόλου και όπως ορίζουν ο Κανονισμός της Βουλής και ο νόμος για την εφαρμογή της παραγράφου αυτής».</seg>
                    <seg xml:id="ParlaMint-GR_2019-01-29-S1-commons.seg930">Αυτό με απλά ελληνικά λέει, λοιπόν, ότι εάν σήμερα, εάν σε τρεις ημέρες εκατόν είκοσι Βουλευτές ψηφίσουν αυτή την πρόταση δημοψηφίσματος που καταθέτει η Χρυσή Αυγή, η Βουλή είναι υποχρεωμένη να συζητήσει αυτό το θέμα και αν υπάρξουν εκατόν ογδόντα Βουλευτές, μπορούμε ακόμα και εκείνη τη στιγμή να δημιουργήσουμε δημοψήφισμα στην πατρίδα μας και να βγει άκυρη η Συμφωνία των Πρεσπών, γιατί φυσικά ο ελληνικός λαός, που τάσσεται εναντίον αυτής της προδοτικής συμφωνίας, είναι άνω του 80%.</seg>
                    <seg xml:id="ParlaMint-GR_2019-01-29-S1-commons.seg931">Αυτό φοβάται η συγκυβέρνηση ΣΥΡΙΖΑ - ΑΝΕΛ, γιατί για εμένα συγκυβέρνηση είναι ακόμα, γιατί δεν τους έριξαν οι «συγκάτοικοί τους» των ΑΝΕΛ. Απλά έκαναν ένα εικονικό «διαζύγιο», όπως έχει τονιστεί.</seg>
                    <seg xml:id="ParlaMint-GR_2019-01-29-S1-commons.seg932">Εδώ δίνεται η δυνατότητα σε όλους να αντιδράσουν. Απ' ό,τι θυμόμαστε όλοι, αυτοί που δεν ψήφισαν τη Συμφωνία των Πρεσπών την Παρασκευή ήταν εκατόν σαράντα επτά Βουλευτές. Εμείς, λοιπόν, καταθέτουμε για άλλη μία φορά τη πρόταση αυτή. Την καταθέτω για τα Πρακτικά.</seg>
                    <seg xml:id="ParlaMint-GR_2019-01-29-S1-commons.seg933">Αυτό έχει πάει με e - mail σε όλους τους Βουλευτές του ελληνικού Κοινοβουλίου - το έχουν δει και το έχουν διαβάσει όλοι - έχει πάει στον Πρόεδρο της ελληνικής Βουλής, τον Νίκο Βούτση, και έχει πάει και στους γραμματείς όλων των Κοινοβουλευτικών Ομάδων, για να μην πει κάποιος ότι δεν γνώριζε.</seg>
                    <seg xml:id="ParlaMint-GR_2019-01-29-S1-commons.seg934">Για να σας δούμε, λοιπόν, εδώ πέρα! Θα ψηφίσετε εκατόν είκοσι, ξεπερνώντας την ιδεοληψία σας, ξεπερνώντας τις όποιες διαφορές - ιδεολογικές και πολιτικές - έχουμε;</seg>
                    <seg xml:id="ParlaMint-GR_2019-01-29-S1-commons.seg935">Αν θέλετε, το πάμε και ένα βήμα παρακάτω. Εμείς καταθέσαμε αυτή την πρόταση δημοψηφίσματος σήμερα. Σας το υπενθυμίσαμε, αν δεν το ξέρετε εσείς, αλλά το δώσαμε και στον κόσμο για να το μάθει, αν εσείς δεν θέλατε να το δώσετε στον κόσμο για να το μάθει. Είμαστε διατεθειμένοι, επειδή είστε πολύ κομπλεξικοί με τη Χρυσή Αυγή, αν θέλετε, να το φέρετε εσείς της Νέας Δημοκρατίας ή οποιοσδήποτε άλλος θέλει και εμείς υποσχόμαστε ότι θα το ψηφίσουμε κι ας μην είναι αυτή η πρόταση επισήμως από εμάς. Είμαστε διατεθειμένοι να το κάνουμε, για να δείξουμε σ' αυτήν εδώ την Αίθουσα και σε όλους, όσοι μας ακούν, ποιοι αγαπούν την Ελλάδα και ποιοι ζουν από την Ελλάδα, ποιοι αγαπούν την πατρίδα μας και ποιοι εκμεταλλεύονται την πατρίδα μας και ποιοι ήταν αυτοί - κυρίως η αντιπολίτευση της Νέας Δημοκρατίας και του ΠΑΣΟΚ - οι οποίοι παρακαλούσαν να περάσει η επαίσχυντη αυτή συμφωνία από τη συγκυβέρνηση του ΣΥΡΙΖΑ, των ΑΝΕΛ και των υπολοίπων.</seg>
                    <seg xml:id="ParlaMint-GR_2019-01-29-S1-commons.seg936">Διότι ήξεραν πολύ καλά ότι αν δεν περάσει αυτή η συμφωνία εκεί, θα ξεγυμνωθούν τελείως, γιατί θα ήταν αναγκασμένοι οι ίδιοι μετά από λίγες μέρες, να την περάσουν και να την κυρώσουν αυτοί. Αυτή είναι η πραγματικότητα.</seg>
                    <seg xml:id="ParlaMint-GR_2019-01-29-S1-commons.seg937">Ιδού, λοιπόν, η Ρόδος, ιδού και το πήδημα. Ψηφίστε το αυτό και είμαστε έτοιμοι να οδηγήσουμε την κατάσταση σε δημοψήφισμα, αυτό που θέλει όλος ο ελληνικός λαός και αυτά για τα οποία κόπτεστε όλοι εσείς οι δημοκράτες που μιλάτε για τη λαϊκή κυριαρχία, που μιλάτε για το δίκαιο της δημοκρατίας, που μιλάτε για την άποψη των πολλών η οποία πρέπει να υπερισχύει.</seg>
                    <seg xml:id="ParlaMint-GR_2019-01-29-S1-commons.seg938">Όμως το κομβικότερο σημείο που συζητάμε αυτή τη στιγμή, είστε σε πλήρη αντίθεση με το 80% των Ελλήνων πολιτών. Δεν έχετε, λοιπόν, κανένα δικαίωμα να ξαναμιλήσετε εσείς για δημοκρατία. Είστε εσείς, που κάνατε το Σύνταγμα κουρέλι, είσαστε εσείς, που το καλοκαίρι του 2015 τολμήσατε να προτείνετε και να ζητήσετε δημοψήφισμα και επειδή δεν σας άρεσε η απόφαση των Ελλήνων πολιτών, σκίσατε το δημοψήφισμα αυτό και το «όχι» το μετατρέψατε σε «ναι». Αυτό ήταν το πρώτο και το τρομακτικότερο που κάνατε.</seg>
                    <seg xml:id="ParlaMint-GR_2019-01-29-S1-commons.seg939">Το δεύτερο έρχεται τώρα, αυτές τις μέρες, με το θέμα αυτό της συμφωνίας και της προδοσίας της Μακεδονίας μας, στην οποία φυσικά δεν τολμάτε να προσφύγετε στην κρίση και στην ψήφο του ελληνικού λαού. Αυτή είναι η δημοκρατία σας. Να τη χαίρεστε. Αυτή τη δημοκρατία θα την πολεμήσουμε με όλες τις δυνάμεις μας.</seg>
                    <seg xml:id="ParlaMint-GR_2019-01-29-S1-commons.seg940">Βλέπουμε, λοιπόν, ότι εδώ υπάρχει σιγά - σιγά και όσο περνάει ο καιρός - και για αυτό ο ΣΥΡΙΖΑ δεν πρόκειται να φύγει μέχρι την τελευταία μέρα που δικαιούται να είναι στις καρέκλες - εγκαθίδρυση ενός κράτους ενός βαθέως κράτους του ΣΥΡΙΖΑ. Η Νέα Δημοκρατία δεν ξέρω πότε το πήρε χαμπάρι και το αντιλήφθηκε ότι αυτό γίνεται, γιατί ζητούσαν εκλογές εδώ και δυόμισι χρόνια, όταν δεν έβλεπαν ότι ο ΣΥΡΙΖΑ δημιουργεί ένα βαθύ καθεστώς, το οποίο έχει πλοκάμια πλέον στη δικαιοσύνη, στα Σώματα Ασφαλείας παντού.</seg>
                    <seg xml:id="ParlaMint-GR_2019-01-29-S1-commons.seg941">Βλέπουμε, λοιπόν, σήμερα εσάς τους δημοκράτες, που κάποτε αγωνιζόσασταν μαζί με τη νεολαία και μιλούσατε για τα νέα παιδιά τα οποία έκαναν καταλήψεις στα σχολεία τους και παλεύαν και μοχθούσαν για πράγματα τα οποία αγωνιζόντουσαν, να είστε αυτοί που στηλιτεύετε όλες τις καταλήψεις που γίνονται στα σχολεία. Γιατί; Επειδή τα μέσα μαζικής ενημέρωσης δεν τα δείχνουν καλά και δεν τα λένε καλά. Και επειδή είναι καθοδηγούμενα τα πάντα που μαθαίνουν οι Έλληνες πολίτες, να ενημερώσουμε τους Έλληνες που μας ακούν ότι αυτή τη στιγμή στην Ελλάδα, στη Μακεδονία μας, στην Κρήτη, στη Θεσσαλία, σε διάφορες περιοχές της Ελλάδας είναι πάρα πολλά σχολεία, γυμνάσια κυρίως αλλά και λύκεια, σε κατάληψη για το ζήτημα της προδοσίας της Μακεδονίας. Αυτά τα λέμε για να ξέρουμε τι γίνεται. Εμείς θα είμαστε δίπλα. Χαιρετίζουμε τη στάση αυτή των μαθητών, των πατριωτών, των Ελλήνων μαθητών και θα στηρίξουμε τα παιδιά αυτά όσο μπορούμε. Θα στηρίξουμε τα παιδιά αυτά. Και σας είχα πει κάποια άλλη φορά από το Βήμα της Βουλής ότι το «Μακεδονικό», ό,τι και να κάνετε, θα είναι αυτό που θα τελειώσει την πολιτική σας καριέρα. Τώρα το κάνατε και το ψηφίσατε.</seg>
                    <seg xml:id="ParlaMint-GR_2019-01-29-S1-commons.seg942">Θα σας συμβούλευα όλους εσάς, να κρατήσετε αυτή την απαράδεκτη φωτογραφία που κυκλοφόρησε σε όλα τα site και τις εφημερίδες μετά τη ντροπιαστική σας ψήφο, που θα έπρεπε να έχετε σκύψει τα κεφάλια και να έχετε πάει σπίτι σας χωρίς να μιλάτε, που είσαστε εδώ, χαριεντίζεστε και χειροκροτείτε για το ότι πέρασε με εκατόν πενήντα τρεις ψήφους. Χαρήκατε την Παρασκευή. Αυτό κρατήστε το μετά από πέντε, δέκα χρόνια, να το βλέπουν τα παιδιά σας, να το βλέπουν οι συγγενείς σας, να το βλέπετε και εσείς οι ίδιοι και να θυμάστε τότε, πώς θα σας αποκαλεί ο κόσμος και πού θα είστε. Θα είστε στο καλάθι των άχρηστων, γιατί εκεί θα σας έχουν ρίξει τα αφεντικά σας, τα οποία σας εκμεταλλεύτηκαν και έκαναν τη δουλειά τους τώρα, και δεν θα τολμάτε να ξεμυτήσετε από το σπίτι σας. Θα είστε στο ανάθεμα από τον ελληνικό λαό.</seg>
                    <seg xml:id="ParlaMint-GR_2019-01-29-S1-commons.seg943">Και βλέπουμε εσάς τους λαοπρόβλητους που περάσατε τη συμφωνία αυτή - εσάς τους λαοπρόβλητους που δίνετε 40 ευρώ τώρα στον Έλληνα, που παίρνει 500 ευρώ για να τα κάνει 550 ευρώ και δίνετε ένα χαρτζιλικάκι - ότι δεν μπορείτε να εμφανιστείτε πουθενά. Τι κατακραυγή είναι αυτή; Τόσο αγαπητοί είστε από την ελληνική κοινωνία; Πάτε σε καφενεία, σας κυνηγάνε. Σε πλατείες και σε δρόμους δεν το συζητάμε, δεν μπορείτε να βγείτε. Και τολμάτε να λέτε και να βγάζετε ανακοινώσεις - ο ΣΥΡΙΖΑ - ότι αυτό είναι αντισυγκεντρώσεις; Έμαθα ότι θα πάει το στέλεχος του ΣΥΡΙΖΑ στις Σέρρες την Παρασκευή ή το Σάββατο - κάπου το διάβαζα, δεν θυμάμαι καλά πότε είναι - και έχουν πει ότι οι Μακεδόνες εκεί θα αντιδράσουν και θα κάνουν μια συγκέντρωση, για να δείξουν την αντίδρασή τους. Είναι - λέει - αντισυγκέντρωση αυτό που γίνεται.</seg>
                    <seg xml:id="ParlaMint-GR_2019-01-29-S1-commons.seg944">Κατ΄αρχάς πέραν του γελοίου του πράγματος - γιατί ο ΣΥΡΙΖΑ είναι αυτός ο οποίος πρώτος εφάρμοσε τις αντισυγκεντρώσεις στην Ελλάδα - , έχουν γίνει πάνω από σαράντα πέντε, πενήντα στα στελέχη και τους Βουλευτές της Χρυσής Αυγής. Όπου πάμε να μιλήσουμε επισήμως, στελέχη και Βουλευτές του ΣΥΡΙΖΑ συμμετέχουν στις αντισυγκεντρώσεις. Αλλά να σας ενημερώσω - για να το γνωρίζετε πολύ καλά - αυτό που κάνουν οι Έλληνες πολίτες αυτή τη στιγμή εις βάρος σας, δεν είναι αντισυγκεντρώσεις. Είναι η λαϊκή κατακραυγή, είναι η λαϊκή οργή, που θα σας κυνηγάει σε όλη σας τη ζωή από εδώ και πέρα. Αυτό είναι.</seg>
                    <seg xml:id="ParlaMint-GR_2019-01-29-S1-commons.seg945">Να τελειώσουμε λέγοντας ότι βλέποντας τη δημοκρατία που επικρατεί στην Ελλάδα και λέγοντας και πάλι ότι έχετε εγκαθιδρύσει ένα βαθύ κράτος, όποιος τολμάει να αντισταθεί σε εσάς πλέον διώκεται. Εκεί φτάσαμε.</seg>
                    <seg xml:id="ParlaMint-GR_2019-01-29-S1-commons.seg946">Ιερείς, δάσκαλοι, πολίτες, μαθητές όποιοι τολμήσουν να πουν ότι έχουν διαφορετική άποψη για εσάς, έρχονται οι πραιτοριανοί των ΜΑΤ, τους οποίους θα καταργούσατε εσείς. Δεν τα θέλατε τα ΜΑΤ, γιατί χτυπούσαν τους Έλληνες πολίτες, μάλλον χτυπούσαν τους αριστερούς πολίτες, που ήσασταν εσείς.</seg>
                    <seg xml:id="ParlaMint-GR_2019-01-29-S1-commons.seg947">Και έρχεστε τώρα εσείς εδώ και είστε αγκαλιά με τα ΜΑΤ. Ο Πρόεδρος της Βουλής δίνει συγχαρητήρια. Η Γεροβασίλη και η Παπακώστα επαινούν τα ΜΑΤ που ρίχνουν τόνους χημικών - ληγμένα μάλιστα χημικά, λίγη σημασία έχει εδώ που τα λέμε - στον κόσμο που είναι έξω στα συλλαλητήρια.</seg>
                    <seg xml:id="ParlaMint-GR_2019-01-29-S1-commons.seg948">Τι γίνεται βρε αριστεριστές; Βρε άνθρωποι εσείς της δημοκρατίας που σέβεστε τη λαϊκή κυριαρχία, πώς είστε με τα ΜΑΤ τώρα; Τι έγινε;</seg>
                    <seg xml:id="ParlaMint-GR_2019-01-29-S1-commons.seg949">Με τα ΜΑΤ κυκλοφορεί ο Πρωθυπουργός σας, με τα ΜΑΤ κυκλοφορείτε και εσείς. Όχι για πολύ όμως. Γιατί θέλετε τον Σεπτέμβριο; Το Σεπτέμβριο εγώ σας λέω, αν δεν γίνουν νωρίτερα εκλογές, θα έχουμε εκλογές. Πάνε οι βουλευτικές σας έδρες τότε, πάνε τα οφίτσια σας και να δω τότε πώς θα κυκλοφορείτε χωρίς ΜΑΤ. Δεν θα σας προστατεύουν τα ΜΑΤ τότε και θα πηγαίνετε έξω στην κοινωνία και θα λέτε γιατί ψηφίσατε αυτό εδώ το άρθρο, τη Συμφωνία των Πρεσπών που πρόδωσε τη Μακεδονία μας, τη ψυχή μας, η οποία όμως Μακεδονία δεν θα δοθεί. Υπάρχει η Χρυσή Αυγή μέσα στο ελληνικό Κοινοβούλιο και υπάρχουν εκατομμύρια Ελλήνων έξω, οι οποίοι δεν θα επιτρέψουν αυτό το πράγμα να ολοκληρωθεί ό,τι και να κάνετε.</seg>
                    <seg xml:id="ParlaMint-GR_2019-01-29-S1-commons.seg950">Θα επαναλάβω για άλλη μία φορά ότι εσείς οι εκατό πενήντα τρεις εκπροσωπείτε μόνο τον εαυτό σας και την ιδεοληψία σας. Τον ελληνικό λαό και, κυρίως, το ζήτημα αυτό δεν τον εκπροσωπείτε στο παραμικρό, απεναντίας είστε σε πλήρη αντίθεση.</seg>
                    <seg xml:id="ParlaMint-GR_2019-01-29-S1-commons.seg951">Τελειώνοντας, θα μου επιτρέψετε, κυρίως αυτοί που μας ακούν, να αναφερθώ σε ένα προσωπικό ζήτημα. Δεν το κάνω, κυρίως, από το Βήμα της Βουλής αλλά θα ήθελα αυτή τη στιγμή να αναφερθώ για ένα λεπτό, για να μη θεωρηθεί ότι ούτε με φοβερίσατε ούτε θα με κάνετε να κάνω πίσω ή οτιδήποτε άλλο.</seg>
                    <seg xml:id="ParlaMint-GR_2019-01-29-S1-commons.seg952">Έχει υπάρξει ένα οργανωμένο σχέδιο, για να πολεμήσετε την παρουσία της Χρυσής Αυγής δίπλα στους Έλληνες των συλλαλητηρίων και γενικότερα όπου υπάρχουν Έλληνες πολίτες που διαδηλώνουν. Από τον Ιούλιο του 2018 επειδή ο Αρχηγός της Χρυσής Αυγής, οι Βουλευτές μας και τα στελέχη μας είμαστε δίπλα στους Έλληνες πολίτες, έχετε αρχίσει ένα πογκρόμ διώξεων. Είχε βγει ο Πρόεδρος της Βουλής, ο οποίος καθόλου δεν σέβεται τον θεσμό τον οποίο έχει αλλά λειτουργεί ως κομματικός υποστηρικτής και στέλεχος του ΣΥΡΙΖΑ, και έλεγε ότι εγώ το 2018 ήμουν έξω και οργάνωνα επιθέσεις για το πώς θα καταλάβουμε την ελληνική Βουλή.</seg>
                    <seg xml:id="ParlaMint-GR_2019-01-29-S1-commons.seg953">Φυσικά μετά από κάποιο εξώδικο που του εστάλη και από αυτά που του είπαμε, ανέκρουσε πρύμναν. Φυσικά δεν είχε τον στοιχειώδη ανδρισμό να βγει και να πει ούτε αυτό που έκανε ήταν λάθος, ότι υπήρχε παραπληροφόρηση, ότι δεν ήταν έτσι. Το άφησαν και πέρασε, λοιπόν, και πήγε στον κάδο των άχρηστων.</seg>
                    <seg xml:id="ParlaMint-GR_2019-01-29-S1-commons.seg954">Και έρχεστε σήμερα από την περασμένη Κυριακή και λέτε πάλι τα ίδια. Με στοχοποιήσατε, στοχοποιήσατε όλη τη Χρυσή Αυγή, για το γεγονός ότι εγώ ήμουν έξω μαζί με τους Έλληνες πολίτες.</seg>
                    <seg xml:id="ParlaMint-GR_2019-01-29-S1-commons.seg955">Λοιπόν, ακούστε, συριζαίοι, μπολσεβίκοι, πασοκτζήδες, νεοδημοκράτες, δεν σας φοβήθηκα, δεν σας φοβάμαι, δεν θα σας φοβηθώ. Ήμουν έξω στο συλλαλητήριο, δεν προκάλεσα κανένα επεισόδιο, δεν δημιούργησα κανένα επεισόδιο. Δεν θα μου απαγορεύσετε ούτε θα μου υποδείξετε τι θα κάνω. Είμαι ελεύθερος Έλληνας πολίτης, ο ελληνικός λαός με ψήφισε για να είμαι εδώ, εδώ θα είμαι και θα τον εκπροσωπώ.</seg>
                    <seg xml:id="ParlaMint-GR_2019-01-29-S1-commons.seg956">Εστάλησαν εξώδικα σε όλα αυτά τα μέσα, τα οποία έλεγαν αυτά τα ψέματα. Εάν δεν αναιρέσουν, θα προσφύγουμε στη δικαιοσύνη σε αγωγές και το πού θα πάμε και το τι θα κάνουμε, είναι δικό μας δικαίωμα. Το να είμαστε έξω με τους Έλληνες πολίτες, αποτελεί τίτλο τιμής για τη Χρυσή Αυγή. Εσείς καθίστε γαντζωμένοι στα έδρανα, γιατί στην κοινωνία δεν μπορείτε να πάτε.</seg>
                </u>
                <u xml:id="ParlaMint-GR_2019-01-29-S1-commons.u244" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg957">Τον λόγο έχει η κ. Σταματάκη.</seg>
                </u>
                <u xml:id="ParlaMint-GR_2019-01-29-S1-commons.u245" ana="#regular" who="#ΣΤΑΜΑΤΑΚΗ_ΠΑΝΑΓΙΩΤΗ_ΕΛΕΝΗ">
                    <seg xml:id="ParlaMint-GR_2019-01-29-S1-commons.seg958">Ευχαριστώ πολύ, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg959">Μετά τον υβριστικό λόγο του προηγούμενου ομιλητή να επανέλθουμε στο νομοσχέδιο που συζητάμε σήμερα.</seg>
                    <seg xml:id="ParlaMint-GR_2019-01-29-S1-commons.seg960">Κυρία Υπουργέ, κυρίες και κύριοι συνάδελφοι, συζητάμε σήμερα το νομοσχέδιο του Υπουργείου Διοικητικής Ανασυγκρότησης, το οποίο αφορά έναν βασικό πυλώνα της δημοκρατίας, που είναι η δημόσια διοίκηση. Η ανασυγκρότηση και η ενδυνάμωση της δημόσιας διοίκησης είναι άμεσα συνδεδεμένη με τη σύσταση του κοινωνικού κράτους, το κοινωνικό κράτος που προσπαθούμε να στήσουμε ξανά στα πόδια του, το κοινωνικό κράτος που αποδεκατίστηκε, λοιδορήθηκε, απαξιώθηκε τα προηγούμενα χρόνια τα χρόνια των σκληρών μνημονιακών πολιτικών.</seg>
                    <seg xml:id="ParlaMint-GR_2019-01-29-S1-commons.seg961">Το σχέδιο νόμου δεν έρχεται τυχαία σήμερα. Έρχεται μετά την έξοδο από τα μνημόνια, έρχεται τώρα που μπορούμε να νομοθετήσουμε χωρίς περιορισμούς, χωρίς επιτροπεία. Τώρα μπορούμε να κάνουμε διορθώσεις, ρυθμίσεις, μετατάξεις, προσλήψεις με κριτήριο την κοινωνική αναγκαιότητα, με διαφανείς και δίκαιες διαδικασίες και με εξασφάλιση των κοινωνικών και εργασιακών δικαιωμάτων των εργαζομένων.</seg>
                    <seg xml:id="ParlaMint-GR_2019-01-29-S1-commons.seg962">Τα προηγούμενα χρόνια ο κλάδος της δημόσιας διοίκησης δέχτηκε ένα ισχυρό πλήγμα τόσο λόγω οριζόντιων μειώσεων του προσωπικού όσο και λόγω έλλειψης ή δυσλειτουργίας των δομών. Οι δημόσιοι υπάλληλοι, το ανθρώπινο δυναμικό, η κινητήρια δύναμη της δημόσιας διοίκησης βρέθηκαν στο στόχαστρο των περικοπών και των πολιτικών λιτότητας είτε εργάζονταν στους Οργανισμούς Τοπικής Αυτοδιοίκησης είτε σε κοινωφελείς οργανισμούς, όπως η υγεία και η παιδεία, με αποτέλεσμα την υπολειτουργία όλων των οργανισμών και την ταλαιπωρία των πολιτών που έχουν την ανάγκη των κοινωνικών παροχών.</seg>
                    <seg xml:id="ParlaMint-GR_2019-01-29-S1-commons.seg963">Από το 2015 η Κυβέρνησή μας έχει ξεκινήσει μία προσπάθεια αναδιάρθρωσης της δημόσιας διοίκησης με χαρακτηριστικό τη λειτουργικότητα των δομών και τη διασφάλιση των διαδικασιών, μέτρα που θα συμβάλλουν στην αποκατάσταση της εμπιστοσύνης των πολιτών προς τη διοίκηση, και το νομοσχέδιο είναι προς αυτή την κατεύθυνση.</seg>
                    <seg xml:id="ParlaMint-GR_2019-01-29-S1-commons.seg964">Ιδιαίτερα σημαντικό είναι ότι στο συγκεκριμένο νομοσχέδιο πέρα από την ενίσχυση και τη διεύρυνση του ΑΣΕΠ, την ενίσχυση του συντονιστικού ρόλου του Υπουργείου Διοικητικής Ανασυγκρότησης, των μέτρων που θεσμοθετούνται για τα δικαιώματα των εργαζομένων, υπάρχουν ορισμένες διατάξεις που υλοποιούν την αρχή της ίσης μεταχείρισης των δύο φύλων, την οποία έχουμε ψηφίσει.</seg>
                    <seg xml:id="ParlaMint-GR_2019-01-29-S1-commons.seg965">Κυρίες και κύριοι συνάδελφοι, μέσα στο 2018 ψηφίσαμε δύο σημαντικούς νόμους για την ισότητα των φύλων, με εμβληματικότερη την κύρωση της Σύμβασης της Κωνσταντινούπολης, αλλά και πολύ σημαντική την αρχή της ίσης μεταχείρισης και εναρμόνισης της οικογενειακής και επαγγελματικής ζωής. Αγωνία όλων μας ήταν να μη μείνουν αυτές οι δύο αρχές ευχολόγια και στο νομοσχέδιο που εισάγεται σήμερα, νομοθετούμε προς αυτή την κατεύθυνση.</seg>
                    <seg xml:id="ParlaMint-GR_2019-01-29-S1-commons.seg966">Στο νομοσχέδιο, λοιπόν, που συζητάμε σήμερα, επεκτείνεται το δικαίωμα της τρίμηνης άδειας - πέρα από τις μητέρες που έχουν αποκτήσει τέκνο με υιοθεσία - και στον θετό πατέρα και αποδίδεται το ίδιο δικαίωμα στους γονείς που αποκτούν τέκνο με παρένθετη μητρότητα και στους ανάδοχους γονείς, κατ' αναλογία με τους φυσικούς γονείς, αλλά βέβαια και στις μονογονεϊκές οικογένειες. Κάνουμε ακόμα ένα βήμα προς την υλοποίηση της ίσης μεταχείρισης των δύο φύλων και στην εναρμόνιση της οικογενειακής με την επαγγελματική ζωή.</seg>
                    <seg xml:id="ParlaMint-GR_2019-01-29-S1-commons.seg967">Επίσης υπάρχουν στο νομοσχέδιο διατάξεις κοινωνικού περιεχομένου, που αφορούν τις τρίτεκνες οικογένειες. Υπάρχει το μέτρο που προβλέπει ότι το 10% των προκηρυσσόμενων θέσεων τακτικού προσωπικού και προσωπικού με σύμβαση εργασίας ιδιωτικού δικαίου αορίστου χρόνου, καλύπτονται από γονείς και τέκνα τρίτεκνης οικογένειας. Εφαρμόζεται, λοιπόν, αυτό το μέτρο και στα τέκνα που δεν έχουν συμπληρώσει το εικοστό πέμπτο και το τριακοστό έτος εφόσον σπουδάζουν και εκπληρώνουν τη στρατιωτική τους θητεία ανεξάρτητα από την ηλικία των άλλων μελών της οικογένειας.</seg>
                    <seg xml:id="ParlaMint-GR_2019-01-29-S1-commons.seg968">Επίσης με το νομοσχέδιο που συζητάμε, αυξάνονται οι ημέρες άδειας λόγω ασθένειας των τέκνων σε τρίτεκνους γονείς και σε πολύτεκνους γονείς αλλά και σε μονογονεϊκές οικογένειες.</seg>
                    <seg xml:id="ParlaMint-GR_2019-01-29-S1-commons.seg969">Μία ακόμα πολύ σημαντική διάταξη είναι η διάταξη αυτή, που αφορά τα άτομα με αναπηρία. Προκειμένου να αρθεί η έμμεση διάκριση, που δεν συνάδει με τις αρχές ένταξης και ενσωμάτωσης των ΑΜΕΑ σε μία κοινωνία για όλους, αναφορικά με τα άτομα με κώφωση ή βαρηκοΐα που επιθυμούν να θέσουν υποψηφιότητα στις προκηρύξεις για την κάλυψη θέσεων στο δημόσιο τομέα και κατέχουν τη βεβαίωση της νοηματικής γλώσσας, προβλέπεται, λοιπόν, ότι για τον διορισμό τους, δεν χρειάζεται να υπάρχει απόδειξη επάρκειας και γνώσης ξένης γλώσσας.</seg>
                    <seg xml:id="ParlaMint-GR_2019-01-29-S1-commons.seg970">Μέσα, λοιπόν, απ' αυτές τις ρυθμίσεις αναδεικνύεται η βασική κατεύθυνση της πολιτικής αυτής της Κυβέρνησης, που είναι η κατοχύρωση της ισονομίας, της κοινωνικής συνοχής και της ισότιμης συμμετοχής των πολιτών με ιδιαίτερη μέριμνα για τις ευπαθείς ομάδες.</seg>
                    <seg xml:id="ParlaMint-GR_2019-01-29-S1-commons.seg971">Κυρίες και κύριοι της Νέας Δημοκρατίας, βρίσκεστε σε πολύ μεγάλη σύγχυση και έχετε δυσκολευτεί πάρα πολύ. Δεν μπορείτε να δεχτείτε πως η Κυβέρνησή μας κατάφερε να κρατήσει την κοινωνία όρθια, να τη βγάλει από τα μνημόνια, να νομοθετεί και να λύνει χρόνια προβλήματα και στο εσωτερικό και στο εξωτερικό με τελευταίο την ψήφιση της Συμφωνίας των Πρεσπών. Είναι μία συμφωνία που η παγκόσμια κοινότητα δέχτηκε με πολύ μεγάλη ευχαρίστηση, με τα καλύτερα λόγια και μόνον εσείς εξακολουθείτε σε κάθε ευκαιρία, ακόμα και σήμερα, να καλλιεργείτε το διχαστικό πολιτικό κλίμα και να ενισχύετε τον φόβο και την σύγχυση στην ελληνική κοινωνία.</seg>
                    <seg xml:id="ParlaMint-GR_2019-01-29-S1-commons.seg972">Τώρα έχετε βρει και ένα καινούργιο αφήγημα, είναι αυτό της κυβερνητικής πλειοψηφίας. Αποδείξαμε ότι την έχουμε και θα σας αποδείξουμε ότι την έχουμε.</seg>
                    <seg xml:id="ParlaMint-GR_2019-01-29-S1-commons.seg973">Ευχαριστώ.</seg>
                </u>
                <u xml:id="ParlaMint-GR_2019-01-29-S1-commons.u246" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg974">Και εμείς ευχαριστούμε.</seg>
                    <seg xml:id="ParlaMint-GR_2019-01-29-S1-commons.seg975">Τον λόγο έχει ο κ. Παπαηλιού από τον ΣΥΡΙΖΑ.</seg>
                </u>
                <u xml:id="ParlaMint-GR_2019-01-29-S1-commons.u247" ana="#regular" who="#ΠΑΠΑΗΛΙΟΥ_ΗΛΙΑ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg976">Κύριε Πρόεδρε, κυρίες και κύριοι συνάδελφοι, είναι γνωστό ότι η δημόσια διοίκηση αποτελεί βασικό πυλώνα της δημοκρατικής λειτουργίας της πολιτείας. Ταυτόχρονα αποτελεί και βασικό μοχλό του δημοκρατικού χαρακτήρα, της δίκαιης με κοινωνικό πρόσημο ανάπτυξης και του κοινωνικού κράτους η λειτουργεία της οποίας εξυπηρετεί το δημόσιο συμφέρον και τους πολίτες.</seg>
                    <seg xml:id="ParlaMint-GR_2019-01-29-S1-commons.seg977">Είναι, επίσης, γνωστό ότι η δημόσια διοίκηση συνιστά τον μεγάλο ασθενή της ελληνικής πολιτείας. Τα κενά, τα ελλείμματα, οι παθογένειες είναι τέτοιας μορφής, ώστε να αποτελεί αντιαναπτυξιακή τροχοπέδη. Η κατάσταση σε αυτή διακρίνεται από λειτουργική εσωστρέφεια, υδροκεφαλισμό, συγκεντρωτισμό στις δομές και στη λήψη αποφάσεων, ένα πλέγμα πολυνομίας, ασάφειας, επάλληλων επιπέδων και διαδικασιών διοίκησης και συναρμοδιοτήτων, τυπολατρίας.</seg>
                    <seg xml:id="ParlaMint-GR_2019-01-29-S1-commons.seg978">Επίσης εντοπίζεται ανορθολογική ανισομερής κατανομή των στελεχών της δημόσιας διοίκησης, έλλειψη επαρκούς και εξειδικευμένου προσωπικού που να ανταποκρίνεται στις σύγχρονες ανάγκες, γραφειοκρατικές αγκυλώσεις, απουσία πολιτικής διαχείρισης του ανθρώπινου δυναμικού, πελατειακές σχέσεις, κομματικοποίηση, αδυναμία ευελιξίας, ευθυνοφοβία, αλλά θα έλεγα ότι σε κάποιους υπάρχει και η νοοτροπία του «ωχαδερφισμού».</seg>
                    <seg xml:id="ParlaMint-GR_2019-01-29-S1-commons.seg979">Τα τελευταία χρόνια με την επικράτηση νεοφιλελεύθερων αντιλήψεων και τη θέση της χώρας υπό επιτροπεία, προστέθηκαν σε αυτά η μείωση των θεσμικών αρμοδιοτήτων του δημοσίου, η από πλευράς δομών και λειτουργική υποβάθμισή του ως εγγυητή του δημοσίου συμφέροντος, η ανάθεση αρμοδιοτήτων στον ιδιωτικό τομέα, οι ανορθολογικές, καταχρηστικές ακόμα και παράνομες πολιτικές μείωσης του αριθμού των δημοσίων υπαλλήλων και των αμοιβών τους, με αποτέλεσμα την επίταση των παθογενειών των οργανωτικών και διοικητικών λειτουργιών, όλα αυτά μετασχηματίστηκαν σε δομική κρίση της δημόσιας διοίκησης.</seg>
                    <seg xml:id="ParlaMint-GR_2019-01-29-S1-commons.seg980">Μόνο η επανοικοδόμηση η πραγματική αναδιοργάνωση, της δημόσιας διοίκησης μπορεί να την καταστήσει πραγματικό υπηρέτη του πολίτη και να την μετασχηματίσει οργανωτικά και λειτουργικά σε μοχλό ανάπτυξης και προόδου.</seg>
                    <seg xml:id="ParlaMint-GR_2019-01-29-S1-commons.seg981">Σε αυτό το πλαίσιο, από 2015, μετά την αποκατάσταση των αδικιών την περίοδο 2010-2014 την σταδιακή κατοχύρωση της εμπιστοσύνης στο εσωτερικό της δημόσιας διοίκησης και της αξιοπιστίας προς τα έξω, τέθηκαν σε εφαρμογή από την Κυβέρνηση ΣΥΡΙΖΑ κρίσιμες διαρθρωτικές αλλαγές, όπως η θέσπιση και η εφαρμογή ενός νέου συστήματος επιλογής στελεχών σε θέσεις ευθύνης και ένα νέο σύστημα για την κινητικότητα του προσωπικού της δημόσιας διοίκησης.</seg>
                    <seg xml:id="ParlaMint-GR_2019-01-29-S1-commons.seg982">Η εκ βάθρων αλλαγή, θεσμικά και από τεχνικής απόψεως, απαιτεί ενίσχυση της διαχείρισης του ανθρώπινου δυναμικού, αξιοκρατία, αντικειμενικότητα και διαφάνεια. Αυτό επιδιώκεται με το παρόν νομοσχέδιο. Έτσι, λοιπόν, επιβάλλεται η ενίσχυση του επιτελικού σχεδιασμού της παρακολούθησης και εφαρμογής μιας ολοκληρωμένης στρατηγικής διοικητικής ανασυγκρότησης.</seg>
                    <seg xml:id="ParlaMint-GR_2019-01-29-S1-commons.seg983">Σε αυτό το πλαίσιο θεσπίζονται, πρώτα απ' όλα, η δημιουργία ενός συστήματος πολυετούς και ετήσιου στρατηγικού σχεδιασμού προσλήψεων τακτικού και εποχικού προσωπικού, το οποίο θα είναι σε πλήρη εναρμόνιση με τον δημοσιονομικό κύκλο, το μεσοπρόθεσμο πρόγραμμα και τον ετήσιο προϋπολογισμό. Θα υπάρχει στρατηγική αποτύπωση των αναγκών των φορέων της δημόσιας διοίκησης με ιεράρχηση των προτεραιοτήτων στο πλαίσιο της ολοκληρωμένης αναπτυξιακής και κοινωνικής στρατηγικής. Τέλος, θα υπάρχει διασύνδεση με τις διαρθρωτικές αλλαγές στο σύστημα διαχείρισης του ανθρώπινου δυναμικού του δημοσίου, όπως το Ενιαίο Σύστημα Κινητικότητας, η κατάρτιση των περιγραμμάτων θέσης και η λειτουργία του ψηφιακού οργανογράμματος.</seg>
                    <seg xml:id="ParlaMint-GR_2019-01-29-S1-commons.seg984">Καθιερώνεται και εξειδικεύεται ο σχεδιασμός των προσλήψεων στη δημόσια διοίκηση, ώστε αυτές να μη γίνονται με τρόπο πρόχειρο, ευνοιοκρατικό, μικροπολιτικό αλλά να εντάσσονται σε έναν στρατηγικό σχεδιασμό, ο οποίος να καλύπτει πραγματικές ανάγκες και να διευκολύνει την εξυπηρέτηση αυτών που συναλλάσσονται με αυτή.</seg>
                    <seg xml:id="ParlaMint-GR_2019-01-29-S1-commons.seg985">Το σύστημα στρατηγικού προγραμματισμού διενέργειας των προσλήψεων για το τακτικό και εποχικό προσωπικό αποσκοπεί στον καλύτερο προγραμματισμό, στην αναβάθμιση, στην επιτάχυνση και απλοποίηση της διαδικασίας έγκρισης αιτημάτων πρόσληψης προσωπικού στους φορείς του δημοσίου.</seg>
                    <seg xml:id="ParlaMint-GR_2019-01-29-S1-commons.seg986">Επιπλέον αποτελεί άμεση προτεραιότητα η προώθηση μιας πολιτικής σχεδιασμού, που προβλέπει προγραμματισμό εντός συγκεκριμένων χρονικών περιθωρίων και που δεν θα επιτρέπει αποσπασματικές και συγκυριακές παρεμβάσεις για την απρόσκοπτη κάλυψη των αναγκών σε στελέχη, που θα δημιουργούνται εντός και εκτός δημοσίων φορέων.</seg>
                    <seg xml:id="ParlaMint-GR_2019-01-29-S1-commons.seg987">Σημαντική καινοτομία αποτελεί η πρόβλεψη ότι η αίτηση συμμετοχής του υποψηφίου, επέχει θέση υπεύθυνης δήλωσης αντί της παράλληλης προσκόμισης δικαιολογητικών, αποσυμφορίζοντας τις υπηρεσίες στο συγκεκριμένο χρονικό σημείο από περιττούς διοικητικούς ελέγχους και εξοικονομώντας χρόνο και δαπάνες. Άλλωστε αυτές οι διαδικασίες ακολουθούν εντός ορισμένης προθεσμίας, ώστε το σύστημα να είναι και να παραμένει αντικειμενικό και αξιοκρατικό.</seg>
                    <seg xml:id="ParlaMint-GR_2019-01-29-S1-commons.seg988">Επιπλέον καθιερώνεται και θεσπίζεται η ενδυνάμωση της λειτουργίας του ΑΣΕΠ με την περαιτέρω ενίσχυσή του. Το ΑΣΕΠ σημαντική θεσμική τομή, ιδρύθηκε επί ΠΑΣΟΚ, επί πρωθυπουργίας Αντρέα Παπανδρέου και επί υπουργίας Αναστασίου Πεπονή. Στο πλαίσιο της ενδυνάμωσης του ΑΣΕΠ προβλέπεται ο προγραμματισμός η τήρηση αλλά και η σύντμηση των προθεσμιών, που παρέχει η νομοθεσία για την επίλυση προβλημάτων τα οποία τίθενται από τους πολίτες, αφού είναι γνωστό ότι η καθυστέρηση της διοικητικής δράσης και της απονομής δικαιοσύνης, αποτελούν σημαντικές παθογένειες της ελληνικής πολιτείας.</seg>
                    <seg xml:id="ParlaMint-GR_2019-01-29-S1-commons.seg989">Η διεύρυνση της αποστολής του ΑΣΕΠ και η αύξηση του φόρτου εργασίας του καθιστά απαραίτητη τη λήψη μέτρων για τον αποτελεσματικότερο σχεδιασμό και εφαρμογή της πολιτικής προσλήψεων στο δημόσιο και αποτελεί εγγύηση για ακομμάτιστη, αμερόληπτη και αξιοκρατική εφαρμογή των διαρθρωτικών αλλαγών για τη διαχείριση του ανθρώπινου δυναμικού.</seg>
                    <seg xml:id="ParlaMint-GR_2019-01-29-S1-commons.seg990">Επιπλέον καθιερώνεται ο επιτελικός σχεδιασμός, η παρακολούθηση και υλοποίηση της στρατηγικής της διοικητικής ανασυγκρότησης κι αυτό διότι η αποτελεσματική υλοποίηση των διαρθρωτικών αλλαγών και μεταρρυθμίσεων στη δημόσια διοίκηση στηρίζεται στην αποτελεσματική οργάνωση και λειτουργία δομών και διαδικασιών για τον επιτελικό σχεδιασμό, αλλά συγχρόνως και την παρακολούθηση και εφαρμογή μιας ολοκληρωμένης στρατηγικής διοικητικής ανασυγκρότησης.</seg>
                    <seg xml:id="ParlaMint-GR_2019-01-29-S1-commons.seg991">Σε αυτό το πλαίσιο συστήνονται το Γνωμοδοτικό Συμβούλιο για τη Διοικητική Ανασυγκρότηση, η Ειδική Γραμματεία Υποστήριξης Δράσεων Διοικητικής Ανασυγκρότησης και ενισχύεται, θα έλεγα επανιδρύεται το Παρατηρητήριο Δημόσιας Διοίκησης, ούτως ώστε να υπάρχει μέτρηση και αξιολόγηση των αποτελεσμάτων των πολιτικών της διοικητικής ανασυγκρότησης, που είναι εξαιρετικά σημαντική για τη λειτουργία της δημόσιας διοίκησης.</seg>
                    <seg xml:id="ParlaMint-GR_2019-01-29-S1-commons.seg992">Κυρίες και κύριοι συνάδελφοι, τελειώνοντας θέλω να κάνω δύο επισημάνσεις. Το έργο της αναδιοργάνωσης, της ανασυγκρότησης, της επανοικοδόμησης της δημόσιας διοίκησης δεν είναι εύκολο. Απαιτείται εκτός από την ολοκλήρωση της ηλεκτρονικής διακυβέρνησης που έχει ήδη αρχίσει, ισχυρή πολιτική βούληση, στήριξη από τους εργαζόμενους στη δημόσια διοίκηση αλλά και στήριξη σε αυτούς. Μπορούμε να τα καταφέρουμε. Μια άλλη δημόσια διοίκηση που και με το παρόν νομοσχέδιο προωθείται, αποτελεί τη βάση για την κοινωνικά δίκαιη παραγωγική ανασυγκρότηση της χώρας.</seg>
                    <seg xml:id="ParlaMint-GR_2019-01-29-S1-commons.seg993">Τέλος, κυρίες και κύριοι συνάδελφοι - απευθύνομαι στους Βουλευτές της Αξιωματικής Αντιπολίτευσης - , δυστυχώς ακολουθείτε τη δική σας πεπατημένη. Οτιδήποτε θετικό γίνεται, το εμφανίζετε ότι γίνεται για λόγους αντιπερισπασμού και για λόγους προεκλογικούς.</seg>
                    <seg xml:id="ParlaMint-GR_2019-01-29-S1-commons.seg994">Οι εκλογές τις οποίες ζητάτε εδώ και πολλά χρόνια, θα γίνουν εντός του 2019, κυρίες και κύριοι συνάδελφοι. Όμως εσείς δεν έχετε αντιληφθεί ότι η χώρα έχει βγεί από τα μνημόνια και ακολουθεί μια άλλη πορεία. Η Κυβέρνηση έχει τη δυνατότητα να ασκήσει αυτόνομες πολιτικές. Αυτές ασκεί η σημερινή Κυβέρνηση και αυτές συνδέονται με τη στήριξη και την ενίσχυση του κοινωνικού κράτους, έχουν κοινωνικό πρόσωπο. Με αυτές διαφωνείτε. Αυτό σας φοβίζει και σας τρομάζει, διότι στηρίζονται στη μεγάλη κοινωνική πλειοψηφία.</seg>
                    <seg xml:id="ParlaMint-GR_2019-01-29-S1-commons.seg995">Σας ευχαριστώ.</seg>
                </u>
                <u xml:id="ParlaMint-GR_2019-01-29-S1-commons.u248" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg996">Ο κ. Τσόγκας από τον ΣΥΡΙΖΑ έχει τον λόγο.</seg>
                </u>
                <u xml:id="ParlaMint-GR_2019-01-29-S1-commons.u249" ana="#regular" who="#ΤΣΟΓΚΑΣ_ΠΑΥΛΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg997">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg998">Νιώθω την ανάγκη να σχολιάσω, αν και δεν το συνηθίζω, την αναδίπλωση του κ. Βορίδη σχετικά με την έννοια της εθνικής μειοδοσίας και της προδοσίας. Κατά τη γνώμη μου αποτελούν δύο ταυτόσημες έννοιες, η μειοδοσία του κ. Βορίδη και η προδοσία του κ. Λαγού. Κατ' εμέ δεν είναι ένα σκαλοπάτι παρακάτω η προδοσία αλλά είναι το αντίστροφο, δηλαδή η εθνική μειοδοσία είναι ένα σκαλοπάτι παραπάνω σε σχέση με την προδοσία, διότι - αν μιλήσουμε νομικά - εξειδικεύει περισσότερο ή πλησιάζει περισσότερο τον πυρήνα της αντικειμενικής υπόστασης του οικείου αδικήματος, δηλαδή και εθνική και μειοδοσία σε μια αντιδιαστολή με την έννοια της προδοσία, η οποία είναι πιο γενική και χρήζει μεγαλύτερης αποδεικτικής ισχύος.</seg>
                    <seg xml:id="ParlaMint-GR_2019-01-29-S1-commons.seg999">Άρα το γεγονός ότι «εγώ καταγράφηκα σαν εθνικός μειοδότης και σαν προδότης από τη μεριά της Χρυσής Αυγής» υπάρχει πολύ μεγάλη απόσταση; Κατά τη γνώμη μου όχι. Είναι δύο έννοιες με την ίδια στόχευση και προφανώς έχουν μια ιδιαίτερη κοινωνικοηθική αλλά και ποινική απαξία και άρα θέλει προσοχή με αυτές τις έννοιες.</seg>
                    <seg xml:id="ParlaMint-GR_2019-01-29-S1-commons.seg1000">Κυρίες και κύριοι Βουλευτές, για το σημερινό νομοσχέδιο που συζητάμε, για την «Ενδυνάμωση του ΑΣΕΠ και την ενίσχυση της Δημόσιας Διοίκησης και άλλες διατάξεις» θα ήθελα να πω το εξής: Ο τρόπος οργάνωσης και λειτουργίας της δημόσιας διοίκησης αποτελεί τον βασικό άξονα οικονομικής εξέλιξης και προόδου κάθε οργανωμένης κοινωνίας.</seg>
                    <seg xml:id="ParlaMint-GR_2019-01-29-S1-commons.seg1001">Η οικονομική κρίση των τελευταίων ετών κατέδειξε εντόνως τις αδυναμίες και την προβληματική οργάνωση του συνόλου του κρατικού μηχανισμού και οδήγησε σε μια πλήρη αποδιοργάνωση και απορρύθμιση των δομών του, θέτοντας τη δημόσια διοίκηση σε οικονομικό και πολιτικό αδιέξοδο.</seg>
                    <seg xml:id="ParlaMint-GR_2019-01-29-S1-commons.seg1002">Ανεπαρκής αξιοποίηση και ανορθολογική κατανομή ανθρώπινου δυναμικού, έλλειψη οργάνωσης και συντονισμού, απουσία σύγχρονων μεθόδων και εργαλείων διοίκησης, έλλειμμα στις δομές οργάνωσης και εποπτείας, έλλειψη στρατηγικού σχεδιασμού, γραφειοκρατία και αδιαφάνεια αποτελούν παγιωμένες πλέον αδυναμίες της δημόσιας διοίκησης, οι οποίες εμποδίζουν την ομαλή λειτουργία του κράτους και ευθύνονται για τη γενικότερη απαξίωση του δημόσιου χώρου.</seg>
                    <seg xml:id="ParlaMint-GR_2019-01-29-S1-commons.seg1003">Το υπό ψήφιση νομοσχέδιο θα συμβάλει αποφασιστικά για μια σύγχρονη δημόσια διοίκηση, εξοπλισμένη με ποιοτικά χαρακτηριστικά τόσο σε επίπεδο ανθρώπινου δυναμικού όσο και σε επίπεδο δομών.</seg>
                    <seg xml:id="ParlaMint-GR_2019-01-29-S1-commons.seg1004">Το σύνολο των διατάξεών του δημιουργούν εκείνο το περιβάλλον, το οποίο εγγυάται την αναβάθμιση των φορέων του δημοσίου και τη στελέχωση των δομών του μέσω αξιοκρατικών διαδικασιών σε συνθήκες ελέγχου και πλήρους διαφάνειας με στόχο την παροχή υπηρεσιών υψηλού επιπέδου προς τους πολίτες και τη θωράκιση του δημοσίου συμφέροντος.</seg>
                    <seg xml:id="ParlaMint-GR_2019-01-29-S1-commons.seg1005">Προωθούνται ρυθμίσεις, οι οποίες στοχεύουν σε έναν σταθερό δημοσιονομικό προγραμματισμό και σε βέλτιστες πρακτικές αξιοποίησης αυτού του ανθρώπινου δυναμικού που στελεχώνουν τους φορείς του δημοσίου.</seg>
                    <seg xml:id="ParlaMint-GR_2019-01-29-S1-commons.seg1006">Η θεσμοθέτηση τετραετούς προγραμματισμού προσλήψεων τακτικού και εποχικού προσωπικού μέσω ιδιαίτερα απλοποιημένων διαδικασιών θα συνδράμει αποφασιστικά στην επιτάχυνση των διαδικασιών στελέχωσης των φορέων της δημόσιας διοίκησης. Σε συνδυασμό δε με την ενεργοποίηση από την 1η Ιανουαρίου 2020 του ψηφιακού οργανογράμματος που θεσπίστηκε με τον ν.4440/2016, θα επιτευχθεί μία καλύτερη διαχείριση των ανθρώπινων πόρων.</seg>
                    <seg xml:id="ParlaMint-GR_2019-01-29-S1-commons.seg1007">Στο πλαίσιο του προγραμματισμού προσλήψεων σημαντικά οφέλη προβλέπονται και για το ΑΣΕΠ, αφού με βάση τον ετήσιο εγκεκριμένο προγραμματισμό ο οργανισμός θα μπορεί να πραγματοποιήσει σε συντομότερο χρόνο προσλήψεις και να εκδίδει ενιαίες προκηρύξεις ομοειδών θέσεων ανά κλάδο ή ειδικότητες στις οποίες σωρεύονται οι αιτούμενες από τους οικείους φορείς θέσεις.</seg>
                    <seg xml:id="ParlaMint-GR_2019-01-29-S1-commons.seg1008">Όσον αφορά το ΑΣΕΠ, οι χρόνιες δυσλειτουργίες του, η ατέρμονη γραφειοκρατία και η υποστελέχωση του επηρεάζουν ευθέως και κατά τρόπο αρνητικό την ομαλή λειτουργία των φορέων της δημόσιας διοίκησης.</seg>
                    <seg xml:id="ParlaMint-GR_2019-01-29-S1-commons.seg1009">Το ΑΣΕΠ από την αρχή της λειτουργίας του δεν κατάφερε να αντεπεξέλθει στον ρόλο του. Οι καθυστερήσεις στην ολοκλήρωση σημαντικών προκηρύξεων και στην έκδοση των αποτελεσμάτων προσλήψεων αποτελεί βασικό εμπόδιο σε όποια προσπάθεια αναβάθμισης και αναδιοργάνωσης της δημόσιας διοίκησης, καθώς ως φορέας αποτελεί βασικό εργαλείο για την εύρυθμη λειτουργία του ευρύτερου δημόσιου τομέα.</seg>
                    <seg xml:id="ParlaMint-GR_2019-01-29-S1-commons.seg1010">Με στόχο, λοιπόν, την ενδυνάμωση και την επιτάχυνση του έργου του ΑΣΕΠ εισάγονται ρυθμίσεις, οι οποίες στοχεύουν στην επαρκή στελέχωση του φορέα μέσω αποσπάσεων προσωπικού της δημόσιας διοίκησης μόνιμων ή ιδιωτικού δικαίου αορίστου χρόνου. Ρυθμίζονται θέματα αποζημίωσης υπερωριών, υπερεργασίας και νυχτερινής εργασίας των υπαλλήλων του ΑΣΕΠ, ενώ παράλληλα ιδιαίτερα σημαντική είναι η πρόβλεψη απλοποίησης της διαδικασίας κατάθεσης και ελέγχου των δικαιολογητικών, που αποτελεί πραγματικό εμπόδιο στην ταχύρρυθμη ολοκλήρωση των προσλήψεων.</seg>
                    <seg xml:id="ParlaMint-GR_2019-01-29-S1-commons.seg1011">Επιπρόσθετα με τη συγκρότηση του Γνωμοδοτικού Συμβουλίου της Ειδικής Γραμματείας Υποστήριξης Δράσεων Διοικητικής Ανασυγκρότησης και του Παρατηρητηρίου Δημόσιας Διοίκησης δημιουργούνται όλες οι προϋποθέσεις για τον αποτελεσματικότερο σχεδιασμό, οργάνωση, παρακολούθηση και υλοποίηση της στρατηγικής για τη διοικητική ανασυγκρότηση της χώρας. Αποστολή του γνωμοδοτικού συμβουλίου είναι η σύνταξη γνωμοδοτήσεων και εισηγήσεων αναφορικά με τις στρατηγικές προτεραιότητες και στόχους του Υπουργείου Διοικητικής Ανασυγκρότησης, ενώ στο Παρατηρητήριο Δημόσιας Διοίκησης ανατίθεται η άσκηση εποπτείας και αξιολόγησης της αποτελεσματικότητας των παραγόμενων και εφαρμοζόμενων πολιτικών διοικητικής ανασυγκρότησης.</seg>
                    <seg xml:id="ParlaMint-GR_2019-01-29-S1-commons.seg1012">Επιπλέον με στόχο την πάταξη διακρίσεων στον εργασιακό τομέα και κατ' επιταγή της αρχής της ισότητας εξαιρεί από την υποχρέωση απόδειξης της γνώσης της ξένης γλώσσας, εφόσον αυτή δεν καθορίζεται ως τυπικό προσόν, για άτομα με κώφωση ή βαρηκοΐα με ποσοστό αναπηρίας 50% τουλάχιστον, τα οποία κατέχουν βεβαίωση επάρκειας της ελληνικής νοηματικής γλώσσας. Η απαλλαγή από την ξένη γλώσσα ικανοποιεί ένα χρόνιο και δίκαιο αίτημα των ατόμων με κώφωση ή βαρηκοΐα, διευκολύνοντας τον διορισμό τους στις θέσεις που προκηρύσσονται σε προκαθορισμένο ποσοστό βάσει της προστατευτικής διάταξης της περίπτωσης γ΄ της παραγράφου 6 του άρθρου 14 του ν.2190/1994.</seg>
                    <seg xml:id="ParlaMint-GR_2019-01-29-S1-commons.seg1013">Θα χρειαστώ να λεπτό, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg1014">Στα θετικά, επίσης, του νομοσχεδίου καταγράφεται το γεγονός ότι αναγνωρίζει τις σύγχρονες μορφές οικογένειας και εναρμονίζεται πλήρως με τη σημερινή πραγματικότητα, αφού ρυθμίζει τη χορήγηση άδειας φροντίδας και ανατροφής ενήλικου τέκνου και στους ανάδοχους γονείς αλλά και σε όσους γονείς αποκτούν τέκνο με τη διαδικασία της παρένθετης μητρότητας καθώς και τη χορήγηση άδειας μητρότητας διάρκειας τριών μηνών με πλήρεις αποδοχές στον θετό πατέρα.</seg>
                    <seg xml:id="ParlaMint-GR_2019-01-29-S1-commons.seg1015">Επιπλέον προκειμένου να αναβαθμίσει ποιοτικά το ανθρώπινο δυναμικό του δημοσίου, το οποίο και θα συνδράμει στην ποιοτική αναβάθμιση των υπηρεσιών προς τους πολίτες, ενισχύεται η διαρκής επιμόρφωση και εκπαίδευση των δημοσίων υπαλλήλων, καταργώντας με αναδρομική ισχύ την εφαρμογή της διάταξης για το προβλεπόμενο ηλικιακό όριο συμμετοχής των υπαλλήλων σε προγράμματα μεταπτυχιακής εκπαίδευσης και θεσμοθετείται το πιστοποιητικό διοικητικής επάρκειας για τους δημοσίους υπαλλήλους κατηγορίας ΔΕ, καθώς και η επακόλουθη μοριοδότησή τους κατά τη διαδικασία επιλογής προϊσταμένων οργανικών μονάδων.</seg>
                    <seg xml:id="ParlaMint-GR_2019-01-29-S1-commons.seg1016">Η μεταρρύθμιση της ελληνικής δημόσιας διοίκησης είναι μονόδρομος και σε αυτόν ευθυγραμμίζεται πλήρως το παρόν νομοσχέδιο, το οποίο μέσω των θεσμικών αλλαγών που εισάγει στον τρόπο οργάνωσης και λειτουργίας των φορέων του δημοσίου και μέσω της ενίσχυσης και αναβάθμισης του στελεχιακού δυναμικού του, θέτει τις βάσεις για τον εκσυγχρονισμό και την ανασυγκρότηση μιας προοδευτικής δημόσιας διοίκησης με στόχο την παροχή ποιοτικών υπηρεσιών προς τον πολίτη, τη δόμηση ενός λειτουργικού και υγιούς περιβάλλοντος για τον δημόσιο υπάλληλο, την οικονομική ευημερία και την προάσπιση του δημοσίου συμφέροντος.</seg>
                    <seg xml:id="ParlaMint-GR_2019-01-29-S1-commons.seg1017">Κυρίες και κύριοι Βουλευτές της Αντιπολίτευσης που με ακούτε, η μη ψήφιση του νομοσχεδίου θα αποτελέσει μια ακόμη μικρόψυχη πολιτική σας απόφαση, που σηματοδοτεί το πολιτικό σας αδιέξοδο και την κοινωνική σας αναντιστοιχία, ενώ με τη θετική σας ψήφο στο υπό ψήφιση νομοσχέδιο θα συμβάλλετε και εσείς στην ανασυγκρότηση της ελληνικής δημόσιας διοίκησης αναγκαία συνθήκη για τον εκσυγχρονισμό της ελληνικής κοινωνίας.</seg>
                    <seg xml:id="ParlaMint-GR_2019-01-29-S1-commons.seg1018">Ευχαριστώ.</seg>
                </u>
                <u xml:id="ParlaMint-GR_2019-01-29-S1-commons.u250" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1019">Τον λόγο έχει η κ. Θελερίτη Μαρία από τον ΣΥΡΙΖΑ.</seg>
                </u>
                <u xml:id="ParlaMint-GR_2019-01-29-S1-commons.u251" ana="#regular" who="#ΘΕΛΕΡΙΤΗ_ΠΑΝΑΓΙΩΤΗ_ΜΑΡΙΑ">
                    <seg xml:id="ParlaMint-GR_2019-01-29-S1-commons.seg1020">Αγαπητοί συνάδελφοι και συναδέλφισσες, όπως έχει προαναφερθεί και από την Υπουργό αλλά και από τους άλλους Βουλευτές και Βουλεύτριες, το παρόν σχέδιο νόμου αποτελεί ένα αναπόσπαστο μέρος και συνέχεια βημάτων που έχουμε προδιαγράψει στο πλαίσιο μιας στρατηγικής και μακράς πορείας για την αναβάθμιση και τη μεταρρύθμιση της δημόσιας διοίκησης.</seg>
                    <seg xml:id="ParlaMint-GR_2019-01-29-S1-commons.seg1021">Και επειδή η Αξιωματική Αντιπολίτευση αμφισβητεί τα πεπραγμένα αυτής της Κυβέρνησης σε σχέση με τις νομοθετικές πρωτοβουλίες για τον εκσυγχρονισμό και τον εκδημοκρατισμό της δημόσιας διοίκησης, είμαι αναγκασμένη να υπενθυμίσω: Πρώτη φάση το 2015 η Κυβέρνηση προχώρησε σε θεσμικές παρεμβάσεις για την αποκατάσταση των αδικιών, αδικίες που με τόση βιαιότητα είχαν ασκηθεί στο ανθρώπινο δυναμικό της δημόσιας διοίκησης. Υπενθυμίζω: Διαθεσιμότητες και Απολύσεις. Πρώτη μας επιλογή και θεσμική τομή είναι να αποκαταστήσουμε αυτές τις αδικίες εις βάρος των εργαζομένων στο δημόσιο, οι οποίοι επί χρόνια είχαν απαξιωθεί και στοχοποιηθεί συστηματικά από τις προηγούμενες κυβερνήσεις.</seg>
                    <seg xml:id="ParlaMint-GR_2019-01-29-S1-commons.seg1022">Δεύτερη φάση περίοδος 2016-2017. Έγιναν δύο σημαντικές τομές, που δείχνουν τη διαφορετική αντίληψη και την κατεύθυνση που έχουμε όσον αφορά τη δημόσια διοίκηση και την ανασυγκρότηση αυτής. Αυτές οι κατευθύνσεις βασίζονται στις αρχές της αποκομματικοποίησης, του δημοκρατικού ελέγχου, του εξορθολογισμού των δομών και στην απλοποίηση των διαδικασιών. Άλλωστε είναι βασικοί πυλώνες του πιλοτικού μας προγράμματος.</seg>
                    <seg xml:id="ParlaMint-GR_2019-01-29-S1-commons.seg1023">Σε αυτή την περίοδο, λοιπόν, ψηφίζεται το Εθνικό Μητρώο Επιτελικών Στελεχών Δημόσιας Διοίκησης, η αξιολόγηση, η κινητικότητα, οι κρίσεις στο δημόσιο που μέχρι τώρα αποτελούσαν έναν διορισμό της προηγούμενης κυβέρνησης, και μάλιστα εμείς δεν προβήκαμε σε μία αλλαγή όταν αναλάβαμε τη διακυβέρνηση της χώρας. Συνεργαστήκαμε μαζί τους και αφού δημιουργήσαμε ένα αξιοκρατικό σύστημα, ήρθαμε σήμερα να κάνουμε ακριβώς τις κρίσεις στο δημόσιο.</seg>
                    <seg xml:id="ParlaMint-GR_2019-01-29-S1-commons.seg1024">Άρα πρόκειται για θεσμικές παρεμβάσεις, που αντιμετώπισαν διαχρονικές παθογένειες της ελληνικής δημόσιας διοίκησης και επέφεραν ακριβώς την εφαρμογή των αρχών της αξιοκρατίας, της αμεροληψίας, της διαφάνειας και της αξιολόγησης του ανθρώπινου δυναμικού.</seg>
                    <seg xml:id="ParlaMint-GR_2019-01-29-S1-commons.seg1025">Εδώ θα ήθελα να αναφερθώ σε αυτό που είπε ο κ. Βορίδης, τελικά τι κάναμε εμείς σχετικά με την αξιολόγηση. Εγώ θα ήθελα να υπενθυμίσω, πόσο δύσκολο ήταν - το είπε, το ανέφερε και προηγουμένως η Υπουργός - να δώσεις μία διαφορετική έννοια σε αυτό που λέμε μεταρρύθμιση στη δημόσια διοίκηση και την αξιολόγηση, όταν έχει προηγηθεί αυτός ο τιμωρητικός χαρακτήρας στην αξιολόγηση, δηλαδή το συγκεκριμένο ποσοστό αξιολογείται και απολύεται, τίθεται σε διαθεσιμότητα.</seg>
                    <seg xml:id="ParlaMint-GR_2019-01-29-S1-commons.seg1026">Αντιλαμβάνεστε πόσο δύσκολο είναι για μία κυβέρνηση, να έρθει και να αξιοποιήσει πάλι έναν θεσμό, αυτόν της αξιολόγησης, που τον έβαλε και σε άλλη βάση, δηλαδή αξιολόγηση των δομών και όχι ατομικά μόνο του εργαζόμενου στο δημόσιο κάτι που απαιτεί χρόνο και μια πολύ καλή συνεργασία και με το ανθρώπινο δυναμικό της δημόσιας διοίκησης.</seg>
                    <seg xml:id="ParlaMint-GR_2019-01-29-S1-commons.seg1027">Ερχόμαστε στην τρίτη φάση, τη μεταμνημονιακή. Είτε το θέλουμε είτε όχι, είναι μεταμνημονιακή η φάση. Και αν η Νέα Δημοκρατία έχασε το αφήγημά της επειδή ήθελε τέταρτο μνημόνιο και επειδή ήθελε να μη βγούμε στις αγορές να εφαρμόσουμε την πιστοληπτική γραμμή, λυπάμαι αλλά θα μείνει χωρίς αφήγημα και ιδιαίτερα μετά την τοποθέτηση του Υπουργού Οικονομικών.</seg>
                    <seg xml:id="ParlaMint-GR_2019-01-29-S1-commons.seg1028">Εμείς βγήκαμε και στις αγορές όπως είχαμε πει, και αυτή τη στιγμή διανύουμε τη μεταμνημονιακή περίοδο. Και το λέω, γιατί αυτό δεν αποτυπώνεται μόνο στη δημόσια διοίκηση αλλά και σε μια σειρά μέτρων που λαμβάνει αυτή η Κυβέρνηση, όπως είναι η κατάργηση του υποκατώτατου μισθού και η αύξηση του κατώτατου μισθού. Και με βάση αυτά ερχόμαστε τώρα μετά από δέκα χρόνια απραξίας στο δημόσιο, να πούμε ότι, ναι, θα έχουμε και προσλήψεις και, μάλιστα, προσλήψεις με έναν διαφορετικό τρόπο που θα εξηγήσω.</seg>
                    <seg xml:id="ParlaMint-GR_2019-01-29-S1-commons.seg1029">Άρα ο στόχος μας ήταν να αναβαθμίσουμε τη δημόσια διοίκηση, να διασφαλίσουμε, δηλαδή, μια δημόσια διοίκηση που συνιστά, πράγματι, ένα βασικό εργαλείο, που θα συμβάλλει αποφασιστικά στη στρατηγική της παραγωγικής ανασυγκρότησης της χώρας, θα διασφαλίζει τη διεύρυνση των θεσμικών αλλαγών, που συμβάλλουν στην καλύτερη λειτουργία της δημόσιας διοίκησης, ενισχύοντας παράλληλα τον ψηφιακό μετασχηματισμό και διασφαλίζοντας με κάθε τρόπο ότι η δημόσια διοίκηση θα βρίσκεται στην υπηρεσία του δημοσίου συμφέροντος και θα υπηρετεί τους πολίτες και όχι τον ιδιωτικό τομέα, τον κρατικοδίαιτο ιδιωτικό τομέα, γιατί τον ιδιωτικό τομέα θα τον υπηρετεί κάτω από κανόνες.</seg>
                    <seg xml:id="ParlaMint-GR_2019-01-29-S1-commons.seg1030">Επειδή ακούγονται πολλά από την Αντιπολίτευση σχετικά με τις προσλήψεις, αξίζει να θυμηθούμε λίγο την περίοδο των μνημονίων, όπου στοχοποιήθηκε η δημόσια διοίκηση και απαξιώθηκε. Αξίζει να θυμηθούμε ό,τι έγινε - και δεν υπήρξε προηγούμενο σε άλλη ευρωπαϊκή χώρα - με τις οριζόντιες μειώσεις του τακτικού προσωπικού. Μάλιστα αυτές οι μειώσεις άγγιξαν το 20% περίπου, ενώ παράλληλα βιώσαμε όλοι την απαξίωση των δημοσίων υπαλλήλων.</seg>
                    <seg xml:id="ParlaMint-GR_2019-01-29-S1-commons.seg1031">Η πραγματικότητα, λοιπόν, στην ελληνική δημόσια διοίκηση τα τρία τελευταία χρόνια άλλαξε ριζικά και καθοριστικά. Από την αποεπένδυση σε υποδομές και ανθρώπινο δυναμικό, από την απαξίωση των δημοσίων υπηρεσιών και των δημοσίων υπαλλήλων στον βωμό των νεοφιλελεύθερων προσταγμάτων, η δημόσια διοίκηση άλλαξε γραμμή πλεύσης και αναδεικνύεται σε κρίσιμο παράγοντα για την παραγωγική και κοινωνική ανασυγκρότηση της χώρας.</seg>
                    <seg xml:id="ParlaMint-GR_2019-01-29-S1-commons.seg1032">Τι κάνει η Κυβέρνηση αυτή την εποχή τη μεταμνημονιακή; Εφαρμόζει τον κανόνα «ένα προς ένα». Άρα στο επίμαχο ζήτημα της αποχώρησης εννέα χιλιάδων ατόμων από το δημόσιο θα προσλάβει άλλους εννέα χιλιάδες. Συνιστά αυτό διόγκωση του κράτους, όπως μας κατηγορεί η Αντιπολίτευση; Καθόλου θα απαντήσω, εκτός αν θέλουν εντελώς απαξιωμένη τη δημόσια διοίκηση, γιατί μας ενδιαφέρει το μεγαλύτερο μέρος της διοικητικής της ύλης, δηλαδή τις υπηρεσίες να τις δίνουμε σε ιδιώτες.</seg>
                    <seg xml:id="ParlaMint-GR_2019-01-29-S1-commons.seg1033">Άρα με άλλα λόγια εμείς επιχειρούμε σε αυτή τη φάση, σε αυτή τη συγκυρία να αναχαιτίσουμε, να βάλουμε φρένο στη συρρίκνωση του ελληνικού δημοσίου που συντελέστηκε επί πολλά χρόνια.</seg>
                    <seg xml:id="ParlaMint-GR_2019-01-29-S1-commons.seg1034">Για να το θέσω διαφορετικά, στη νέα αυτή περίοδο που διανύουμε, γίνονται ακόμα πιο καταφανείς οι αγεφύρωτες ιδεολογικές διαφορές μας με την Αντιπολίτευση, η οποία συνεχίζει απτόητη να επιμένει στο «πέντε προς ένα». Και, βέβαια, όλοι γνωρίζουμε για ποιον λόγο το επιδιώκει, γατί θέλει την απαξίωση του δημοσίου. Μόνο που τώρα δεν υπάρχει το άλλοθι του μνημονίου και της επιβεβλημένης οδού στις πολιτικές που σχεδιάζουμε και εφαρμόζουμε.</seg>
                    <seg xml:id="ParlaMint-GR_2019-01-29-S1-commons.seg1035">Γι' αυτό και εμείς προχωράμε σε θεσμικές αλλαγές και παρεμβάσεις με βάση τις πραγματικές ανάγκες της δημόσιας διοίκησης, σε αντίθεση με την Αντιπολίτευση που για μια ακόμα φορά επιλέγει την ισοπεδωτική και αντικυβερνητική ρητορεία και πολιτική, κάθε φορά που προκύπτει ζήτημα για τη στήριξη της δημόσιας διοίκησης. Όμως όλα αυτά σε μια λογική και φιλοσοφία ότι τώρα πρέπει να πέσει η Κυβέρνηση, και άρα δεν μας ενδιαφέρει κανένα νομοσχέδιο επί της ουσίας και εξακολουθούμε, λοιπόν, να κάνουμε αυτή την αντιπολίτευση.</seg>
                    <seg xml:id="ParlaMint-GR_2019-01-29-S1-commons.seg1036">Τέλος νομίζω ότι αυτή η καινοτομία του νομοσχεδίου - δηλαδή ο προγραμματισμός των προσλήψεων σε πολυετή, σε τετραετή προγραμματισμό και η ενδυνάμωση του ΑΣΕΠ, καθώς αυτός ο δημόσιος φορέας εγγυάται την αξιοκρατία και την εισαγωγή των περισσότερων Ελλήνων στο δημόσιο, που μέχρι πρότινος δεν μπορούσαν να εισαχθούν, γιατί ακριβώς δεν ήταν μέρος αυτού του πελατειακού κράτους - νομίζω ότι είναι πάρα πολύ σημαντική.</seg>
                    <seg xml:id="ParlaMint-GR_2019-01-29-S1-commons.seg1037">Όμως θα πρέπει να αναλογιστούμε ότι πάρα πολλές φορές νομοθετούμε και πρέπει να μπορούμε να έχουμε και μία θεσμική θωράκιση αυτών των νόμων ή των αλλαγών που επιχειρούμε.</seg>
                    <seg xml:id="ParlaMint-GR_2019-01-29-S1-commons.seg1038">Αυτή, λοιπόν, η θεσμική θωράκιση επιτυγχάνεται με εργαλεία και δομές που εμείς επιλέγουμε να είναι μέσα στη δημόσια διοίκηση - και όχι εκτός δημόσιας διοίκησης - μέσα στο corpus, στο σώμα της δημόσιας διοίκησης και είναι το γνωμοδοτικό συμβούλιο, η ειδική γραμματεία, το Παρατηρητήριο.</seg>
                    <seg xml:id="ParlaMint-GR_2019-01-29-S1-commons.seg1039">Επιτρέψτε μου εδώ, επειδή εκφράστηκαν αντιρρήσεις από τους εισηγητές της Αντιπολίτευσης, να εξηγήσουμε ότι το Παρατηρητήριο - το είπε, το ανέφερε και η Υπουργός στην επιτροπή - τήρησε αυτές τις προδιαγραφές, για να μπορεί να εξασφαλίσει χρηματοδοτήσεις από την Ευρωπαϊκή Ένωση. Στο πλαίσιο της ανασυγκρότησης μιας δημόσιας διοίκησης που θέλει να παίζει έναν στρατηγικό ρόλο, θα πρέπει ακριβώς να μπορεί να αξιολογεί, να παρακολουθεί και να βγάζει συμπεράσματα, ώστε να έρχεται και σε συνεργασία με το ΕΚΔΔΑ - που εμείς θεωρούμε ότι είναι πολύ σημαντικός φορέας - να συμβάλλει σε έναν κοινωνικό σχεδιασμό πολύ πιο παραγωγικό για τη δημόσια διοίκηση.</seg>
                </u>
                <u xml:id="ParlaMint-GR_2019-01-29-S1-commons.u252" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1040">Ωραία ολοκληρώστε, κυρία συνάδελφε.</seg>
                </u>
                <u xml:id="ParlaMint-GR_2019-01-29-S1-commons.u253" ana="#regular" who="#ΘΕΛΕΡΙΤΗ_ΠΑΝΑΓΙΩΤΗ_ΜΑΡΙΑ">
                    <seg xml:id="ParlaMint-GR_2019-01-29-S1-commons.seg1041">Τελειώνω, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg1042">Άρα, λοιπόν, όσον αφορά και την τεχνική υπηρεσία που αμφισβητείτε, θα ήθελα να πω στον συνάδελφο εισηγητή ότι αυτή τη στιγμή αν καθυστερούν τα οργανογράμματα, αν καθυστερεί μια σειρά μέτρων που έχουμε θεσπίσει, οφείλεται στο ότι έχουμε μία δημόσια διοίκηση, που δεν έχει ακόμα το ανθρώπινο δυναμικό που επιθυμούμε. Άρα αυτή η τεχνική υποστήριξη θα βοηθήσει πάρα πολύ να υλοποιηθούν όλες οι νομοθετικές πρωτοβουλίες που έχουμε λάβει.</seg>
                    <seg xml:id="ParlaMint-GR_2019-01-29-S1-commons.seg1043">Και τέλος όσον αφορά αυτό που η Υπουργός αναφέρει ως ανάκτηση της κυριαρχίας - και παρερμηνεύτηκε από τον κ. Βορίδη - , θεωρώ ότι μιλάμε για μία ανάκτηση της κυριαρχίας, που αφορά τον σχεδιασμό και την παρακολούθηση των πολιτικών της δημόσιας διοίκησης.</seg>
                    <seg xml:id="ParlaMint-GR_2019-01-29-S1-commons.seg1044">Εμείς θέλουμε αυτή η κυριαρχία να επέλθει μέσα από τα εργαλεία και τους θεσμούς, να παράγουμε δηλαδή τεχνογνωσία και να μην εισάγουμε τεχνογνωσία, που τη χρειαζόμαστε σε μία αναβάθμιση της δημόσιας διοίκησης.</seg>
                </u>
                <u xml:id="ParlaMint-GR_2019-01-29-S1-commons.u254" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1045">Ωραία, ολοκληρώστε, κυρία συνάδελφε.</seg>
                </u>
                <u xml:id="ParlaMint-GR_2019-01-29-S1-commons.u255" ana="#regular" who="#ΘΕΛΕΡΙΤΗ_ΠΑΝΑΓΙΩΤΗ_ΜΑΡΙΑ">
                    <seg xml:id="ParlaMint-GR_2019-01-29-S1-commons.seg1046">Ολοκληρώνω.</seg>
                    <seg xml:id="ParlaMint-GR_2019-01-29-S1-commons.seg1047">Θα ήθελα να αναφερθώ λίγο στην τροπολογία στην οποία αναφέρθηκε ο κ. Βορίδης. Θα ήθελα να πω το εξής: Εδώ μιλάμε για μία ομηρία, δέκα χρόνων, ανθρώπων που εργάζονται ως υδρονομείς στην ΕΥΔΑΠ, έχουν περάσει ένα μεγάλο μέρος της ζωής τους στα δικαστήρια, υπάρχει γνωμάτευση του Αρείου Πάγου. Και άρα εδώ με αυτή τη νομοθετική ρύθμιση θεωρούμε ότι επιλύουμε αυτές τις διαφορές των δέκα χρόνων, έτσι ώστε να μπορεί το διοικητικό \συμβούλιο να αναλάβει αυτή την πρωτοβουλία.</seg>
                </u>
                <u xml:id="ParlaMint-GR_2019-01-29-S1-commons.u256" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1048">Τελειώσατε, κυρία Θελερίτη, σας παρακαλώ.</seg>
                </u>
                <u xml:id="ParlaMint-GR_2019-01-29-S1-commons.u257" ana="#regular" who="#ΘΕΛΕΡΙΤΗ_ΠΑΝΑΓΙΩΤΗ_ΜΑΡΙΑ">
                    <seg xml:id="ParlaMint-GR_2019-01-29-S1-commons.seg1049">Τέλος…</seg>
                    <seg xml:id="ParlaMint-GR_2019-01-29-S1-commons.seg1050">Τελειώνω, κύριε Πρόεδρε, είναι η τελευταία μου πρόταση.</seg>
                </u>
                <u xml:id="ParlaMint-GR_2019-01-29-S1-commons.u258" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1051">Να είναι το οριστικό τέλος, όμως.</seg>
                </u>
                <u xml:id="ParlaMint-GR_2019-01-29-S1-commons.u259" ana="#regular" who="#ΘΕΛΕΡΙΤΗ_ΠΑΝΑΓΙΩΤΗ_ΜΑΡΙΑ">
                    <seg xml:id="ParlaMint-GR_2019-01-29-S1-commons.seg1052">Το οριστικό τέλος θα είναι, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg1053">Νομίζω ότι ο εκσυγχρονισμός του Υπαλληλικού Κώδικα με διατάξεις κοινωνικού χαρακτήρα, συμπεριλαμβανομένων και των νομοθετικών ρυθμίσεων που αφορούν στις αλλαγές στις μορφές της οικογένειας - υιοθέτηση, παρένθετη μητρότητα, αναδοχή και λοιπά - έρχεται να αναβαθμίσει έναν Υπαλληλικό Κώδικα, να δώσει έναν κοινωνικό χαρακτήρα στις διατάξεις, που νομίζω ότι είναι αναγκαίες γι' αυτή τη δημόσια διοίκηση που εμείς επιθυμούμε.</seg>
                </u>
                <u xml:id="ParlaMint-GR_2019-01-29-S1-commons.u260" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1054">Ο Υφυπουργός κ. Κρέτσος θέλει να παρουσιάσει μία τροπολογία.</seg>
                    <seg xml:id="ParlaMint-GR_2019-01-29-S1-commons.seg1055">Ορίστε, κύριε Υπουργέ, έχετε τον λόγο.</seg>
                </u>
                <u xml:id="ParlaMint-GR_2019-01-29-S1-commons.u261" ana="#regular" who="#ΕΛΕΥΘΕΡΙΟΣ_ΚΡΕΤΣΟΣ">
                    <seg xml:id="ParlaMint-GR_2019-01-29-S1-commons.seg1056">Ευχαριστώ πολύ, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg1057">Κυρίες και κύριοι Βουλευτές, με την προτεινόμενη τροπολογία διαφοροποιείται ο χρόνος καταβολής των δόσεων του τιμήματος κάθε άδειας παρόχου περιεχομένου επίγειας ψηφιακής τηλεοπτικής ευρυεκπομπής ελεύθερης λήψης που έπονται της πρώτης δόσης και προβλέπεται ότι κάθε δόση θα καταβάλλεται μέχρι τη 15η Μαΐου κάθε ημερολογιακού έτους.</seg>
                    <seg xml:id="ParlaMint-GR_2019-01-29-S1-commons.seg1058">Όπως είναι γνωστό, τον Σεπτέμβριο του 2018 ολοκληρώθηκε ο διαγωνισμός για την αδειοδότηση των τηλεοπτικών σταθμών εθνικής εμβέλειας ενημερωτικού προγράμματος γενικού περιεχομένου, κατά τον οποίο αδειοδοτήθηκαν πέντε πάροχοι περιεχομένου αυτής της κατηγορίας.</seg>
                    <seg xml:id="ParlaMint-GR_2019-01-29-S1-commons.seg1059">Μετά από επίμονες και πολλαπλές προσπάθειες αυτής της Κυβέρνησης έλαβαν τέλος τριάντα χρόνια ανομίας και παράνομης αξιοποίησης ενός δημόσιου αγαθού και η Ελλάδα απέκτησε, επιτέλους, τηλεοπτικούς σταθμούς με νόμιμες άδειες.</seg>
                    <seg xml:id="ParlaMint-GR_2019-01-29-S1-commons.seg1060">Οι αδειοδοτημένοι τηλεοπτικοί σταθμοί κατέβαλαν στα μέσα του Σεπτεμβρίου 2018 την πρώτη δόση του τιμήματος ύψους 3,5 εκατομμυρίων ευρώ από τις δέκα συνολικά δόσεις για τη δεκαετούς διάρκειας άδεια που πλέον κατέχουν.</seg>
                    <seg xml:id="ParlaMint-GR_2019-01-29-S1-commons.seg1061">Η πολιτεία, εκτός από καθεστώς νομιμότητας το οποίο πέτυχε και επέβαλε στο τηλεοπτικό τοπίο, ενδιαφέρεται, όπως αντιλαμβάνεστε και για την ύπαρξη επενδύσεων και για τη βιωσιμότητα των επιχειρήσεων στον χώρο και στον κλάδο.</seg>
                    <seg xml:id="ParlaMint-GR_2019-01-29-S1-commons.seg1062">Στην προκειμένη περίπτωση, λαμβάνοντας υπ' όψιν το σύντομο χρονικό διάστημα που παρήλθε από την ολοκλήρωση της διαγωνιστικής διαδικασίας και την καταβολή της πρώτης δόσης του τιμήματος, καθώς και τις αυξημένες υποχρεώσεις των αδειοδοτημένων τηλεοπτικών σταθμών, ιδίως αναφορικά με τις θέσεις εργασίας, τις επενδύσεις στην παραγωγή πρωτότυπου, ποιοτικού και ανταγωνιστικού προγράμματος, όπως προβλέπεται και από τον ν.4339/2015 και την κείμενη ραδιοτηλεοπτική νομοθεσία, κρίνεται εύλογη και σκόπιμη η παροχή της δυνατότητας στους αδειοδοτημένους τηλεοπτικούς σταθμούς για την καταβολή εκάστης των υπόλοιπων δόσεων τιμήματος μέχρι την 15η Μαΐου εκάστου έτους.</seg>
                    <seg xml:id="ParlaMint-GR_2019-01-29-S1-commons.seg1063">Σας ευχαριστώ πολύ.</seg>
                </u>
                <u xml:id="ParlaMint-GR_2019-01-29-S1-commons.u262" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1064">Μέχρι να έρθει στο Βήμα ο κ. Κώστας Μορφίδης, κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα τρεις μαθητές και μαθήτριες και δύο εκπαιδευτικοί - συνοδοί τους από το 1ο Γενικό Λύκειο Πάτρας (δεύτερο τμήμα).</seg>
                    <seg xml:id="ParlaMint-GR_2019-01-29-S1-commons.seg1065">Η Βουλή σάς καλωσορίζει.</seg>
                    <seg xml:id="ParlaMint-GR_2019-01-29-S1-commons.seg1066">Παρακαλώ, κύριε Μορφίδη, έχετε τον λόγο.</seg>
                </u>
                <u xml:id="ParlaMint-GR_2019-01-29-S1-commons.u263" ana="#regular" who="#ΜΟΡΦΙΔΗΣ_ΑΝΕΣΤΗ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2019-01-29-S1-commons.seg1067">Ευχαριστώ πολύ, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg1068">Αγαπητοί συνάδελφοι, πραγματικά, έχοντας παρακολουθήσει όλη τη συζήτηση που έγινε στην επιτροπή, θεωρώ ότι ήταν μια πάρα πολύ καλή και δημιουργική συζήτηση από όλες τις πλευρές.</seg>
                    <seg xml:id="ParlaMint-GR_2019-01-29-S1-commons.seg1069">Είχα την εντύπωση ότι σήμερα θα κάναμε μια πραγματικά δημιουργική συζήτηση για το νομοσχέδιο το οποίο έχουμε να συζητήσουμε. Αντ' αυτού, ξεκίνησε ο κ. Τζαβάρας με την πραγματικά μνημειώδη τοποθέτηση του «ποιος είναι ο τίτλος του νομοσχεδίου;». Η κριτική του έφτασε μέχρι εκεί, μέχρι τον τίτλο, δεν προχώρησε παρακάτω: Βερμπαλιστικός ο τίτλος.</seg>
                    <seg xml:id="ParlaMint-GR_2019-01-29-S1-commons.seg1070">Όμως, έτσι είναι, όταν δεν σου δίνει το νομοσχέδιο τη δυνατότητα να κάνεις αντιπολίτευση, κάνεις αντιπολίτευση τουλάχιστον στον τίτλο, αλλά την κάνεις με στόμφο, οπότε είσαι σωστός στο κόμμα σου. Αν, βέβαια, δεν σου δίνει και το νομοσχέδιο τη δυνατότητα να κάνεις αντιπολίτευση, περνάς σε άλλα θέματα, κυρίως αυτό που είναι στην επικαιρότητα, όπως το Μακεδονικό, το οποίο χρησιμοποιήθηκε από όλους τους ομιλητές της Αντιπολίτευσης.</seg>
                    <seg xml:id="ParlaMint-GR_2019-01-29-S1-commons.seg1071">Κυρίως, όμως, θα ήθελα να σταθώ στο «Μακεδονία - ΑΣΕΠ», που είπε η κ. Βούλτεψη. Πιστεύω ότι μπορείτε να βάλετε οποιοδήποτε πρόθεμα στα νομοσχέδια ή στα θετικά μέτρα τα οποία παίρνει η Κυβέρνηση, είτε αυτό είναι Μακεδονία, είτε είναι Πελοπόννησος, είτε είναι Κρήτη, είτε Γερμανία, είτε Ρωσία ή δεν ξέρω εγώ τι άλλο.</seg>
                    <seg xml:id="ParlaMint-GR_2019-01-29-S1-commons.seg1072">Όμως, το ζήτημα για τον τόπο, για τους πολίτες είναι ότι τούτη εδώ η Κυβέρνηση φέρνει θετικά μέτρα. Αναγνωρίζει, λοιπόν, ο κάθε πολίτης τον εαυτό του, τη ζωή του, την καθημερινότητά του να καλυτερεύει μέσα από αυτά τα θετικά μέτρα. Εσείς αναζητήστε προθέματα τα οποία θα βάλετε μπροστά από τους τίτλους.</seg>
                    <seg xml:id="ParlaMint-GR_2019-01-29-S1-commons.seg1073">Όσον αφορά στον κ. Βορίδη, θα πω ότι έχει δίκιο. Πράγματι, δώσαμε πολύ λιγότερα από αυτά που έδωσε η παράταξή του εδώ και τριάντα χρόνια στη γείτονα χώρα. Κυρίως, τους έδωσε το δικαίωμα να ονομάζονται «Δημοκρατία της Μακεδονίας» νέτα - σκέτα και αυτό είναι μια ευθύνη που δεν μπορείτε να αποσείσετε από πάνω σας.</seg>
                    <seg xml:id="ParlaMint-GR_2019-01-29-S1-commons.seg1074">Πάμε τώρα στο νομοσχέδιο. Η δική μας πολιτική για τη δημόσια διοίκηση σίγουρα είναι στον αντίποδα των πολιτικών που εφαρμόστηκαν τα προηγούμενα χρόνια, κυρίως τα μνημονιακά χρόνια. Γι' αυτό και από το 2015 προσπαθήσαμε να αλλάξουμε τα πράγματα και να αποκαταστήσουμε τις αδικίες που συνέβησαν όλα αυτά τα χρόνια - τα ξέρουμε - με τις απολύσεις, με τους διορισμούς των προϊσταμένων εν μία νυκτί και όλα αυτά. Γι' αυτό, λοιπόν, φέραμε τον ν.4325/2015 για να αποκαταστήσουμε αυτές τις αδικίες.</seg>
                    <seg xml:id="ParlaMint-GR_2019-01-29-S1-commons.seg1075">Βεβαίως, στη συνέχεια φέραμε τον ν.4369/2016, θεσπίζοντας το Εθνικό Μητρώο Στελεχών. Αυτό είναι μια μεταρρύθμιση και αυτό το λέω για τον κ. Κουτσούκο, που είπε ότι δεν φέραμε καμμία μεταρρύθμιση. Αν είναι μεγάλη ή μικρή μεταρρύθμιση το Μητρώο Στελεχών, θα το δείξει ο χρόνος και η πορεία και ο τρόπος εφαρμογής του, όπως βεβαίως και η κινητικότητα είναι σημαντικότατη μεταρρύθμιση, που το μέγεθός της θα φανεί στη συνέχεια.</seg>
                    <seg xml:id="ParlaMint-GR_2019-01-29-S1-commons.seg1076">Όσον αφορά το ΑΣΕΠ, είναι σημαντικότατη δομή, είναι ανεξάρτητη αρχή και όντως ιδρύθηκε το 1994με τον νόμο Πεπονή. Αυτό που έκανε και είναι σημαντικό - και για αυτό αναγνωρίστηκε ο ρόλος του από όλους τους πολίτες της χώρας μας - είναι ότι έβαλε τέλος στο ρουσφέτι, κάτι που του αναγνωρίζουν και γι' αυτό είναι μία από τις ανεξάρτητες αρχές που πραγματικά κρίνεται θετικά από τους πολίτες. Δεν κρίνονται όλες οι ανεξάρτητες αρχές θετικά. Και αυτό είναι μια απάντηση στον κ. Κεγκέρογλου. Δεν μπορεί οι ανεξάρτητες αρχές να είναι στο απυρόβλητο, αλλά πρέπει με κάποιο τρόπο να υπάρχει κριτική. Και η Βουλή έχει την ευθύνη να ελέγχει και τις αξιολογεί.</seg>
                    <seg xml:id="ParlaMint-GR_2019-01-29-S1-commons.seg1077">Με το νομοσχέδιο, λοιπόν, που συζητάμε σήμερα θεσπίζεται επιτέλους ένας πολυετής και ετήσιος στρατηγικός σχεδιασμός προσλήψεων, πράγμα που έλειπε, που το ζητούσαμε, που έπρεπε να γίνει. Ενοποιούνται τα αιτήματα των φορέων του δημοσίου σε μια ενιαία προκήρυξη ή δίνεται η δυνατότητα να υπάρχουν προκηρύξεις διετούς διάρκειας.</seg>
                    <seg xml:id="ParlaMint-GR_2019-01-29-S1-commons.seg1078">Βεβαίως, επιταχύνονται και οι διαδικασίες επιλογής, ιδιαίτερα σε διαγωνισμούς που έχουμε που είχαμε δηλαδή μεγάλο αριθμό αιτημάτων, που έχουν ως αποτέλεσμα, όπως αυτή η τελευταία της 3Κ, να καθυστερούν πάρα πολύ. Ενισχύεται το ΑΣΕΠ με προσωπικό και σίγουρα η λειτουργία του θα είναι καλύτερη από δω και πέρα μέσω αποσπάσεων. Σημαντικές είναι και οι αλλαγές στον Υπαλληλικό Κώδικα, που γίνονται σε σχέση με τις γονικές άδειες και τις άδειες για όλους αυτούς που σπουδάζουν, συνεχίζουν τις σπουδές τους κατά τη διάρκεια της θητείας τους στο δημόσιο.</seg>
                    <seg xml:id="ParlaMint-GR_2019-01-29-S1-commons.seg1079">Βεβαίως, επίσης σημαντικές είναι και οι αλλαγές για τους τρίτεκνους, που ήταν μια καταφανέστατη αδικία και έπρεπε να διορθωθεί, γιατί όταν το πρώτο παιδί συμπλήρωνε το 23ο έτος έβγαινε και έχαναν την ιδιότητα του τρίτεκνου. Και βεβαίως, αυτό για τα ΑΜΕΑ, τους βαρήκοους και τους κωφούς, που είχαν πρόβλημα με την πιστοποίηση για τις ξένες γλώσσες.</seg>
                    <seg xml:id="ParlaMint-GR_2019-01-29-S1-commons.seg1080">Λοιπόν, επειδή ο χρόνος τελειώνει, θα ήθελα να πω ότι αγαπητοί συνάδελφοι, δώσαμε δείγματα γραφής για τη θέση μας σχετικά με τον δημόσιο τομέα και τη δημόσια διοίκηση. Οργανώνουμε, εξελίσσουμε, κάνουμε πιο δίκαιο, πιο φιλικό στον πολίτη το δημόσιο. Έτσι θα συνεχίσουμε με επιμονή και υπομονή αφήνοντας την άκυρη κριτική σας, να την κρίνει ο ελληνικός λαός. Εσείς, της Αντιπολίτευσης, κάντε κουράγιο και επινοήστε καινούργια παραμύθια, γιατί τα παραμύθια σας - δυστυχώς για εσάς - όσο περνάει ο καιρός έχουν και πιο μικρό χρόνο ζωής, καθώς και το παραμύθι σχετικά με το «Δεν μπορείτε να βγείτε στις αγορές» είχε διάρκεια μόλις ενός μηνός.</seg>
                    <seg xml:id="ParlaMint-GR_2019-01-29-S1-commons.seg1081">Σας ευχαριστώ πολύ.</seg>
                </u>
                <u xml:id="ParlaMint-GR_2019-01-29-S1-commons.u264" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1082">Έχουν ζητήσει να δευτερολογήσουν τρείς συνάδελφοι, ο κ. Κατσώτης, ο κ. Μπαλλής και ο κ. Γεωργαντάς.</seg>
                    <seg xml:id="ParlaMint-GR_2019-01-29-S1-commons.seg1083">Τον λόγο έχει ο κ. Κατσώτης.</seg>
                </u>
                <u xml:id="ParlaMint-GR_2019-01-29-S1-commons.u265" ana="#regular" who="#ΚΑΤΣΩΤΗΣ_ΠΕΡΙΚΛΗ_ΧΡΗΣΤΟΣ">
                    <seg xml:id="ParlaMint-GR_2019-01-29-S1-commons.seg1084">Πρέπει να αναγνωρίσουμε και στον ΣΥΡΙΖΑ και στη Νέα Δημοκρατία τις φιλότιμες προσπάθειες που κάνετε για να κρύψετε την κοινή στρατηγική που έχετε.</seg>
                    <seg xml:id="ParlaMint-GR_2019-01-29-S1-commons.seg1085">Οι εργαζόμενοι και τα λαϊκά στρώματα, ιδιαίτερα οι νέοι και οι νέες, βλέπουν ότι η αγωνία σας, η ανησυχία σας είναι πώς θα υλοποιήσετε τις αξιώσεις του μεγάλου κεφαλαίου στο εσωτερικό, αλλά και στο εξωτερικό.</seg>
                    <seg xml:id="ParlaMint-GR_2019-01-29-S1-commons.seg1086">Στο εσωτερικό έζησαν οι εργαζόμενοι, ο λαός, τον ανελέητο πόλεμο σε όλες τις πτυχές της ζωής τους: ανεργία, μείωση μισθών, συντάξεων, φοροληστεία, μοίρασμα της μιας θέσης δουλειάς σε δύο και τρεις, καταστολή, τρομοκρατία, περιστολή δημοκρατικών δικαιωμάτων, όπως το δικαίωμα της απεργίας από την «πρώτη φορά αριστερά». Αυτή τη γραμμή υπηρετήσατε όλοι σας με τα μνημόνια.</seg>
                    <seg xml:id="ParlaMint-GR_2019-01-29-S1-commons.seg1087">Αυτό είναι και το πρόγραμμά σας και επιβεβαιώνεται από τη στάση των κομμάτων που εναλλάσσονται στην κυβερνητική εξουσία. Αρχίζουν από εκεί που σταμάτησαν οι προηγούμενοι. Παρά τους αντιπολιτευτικούς τσακωμούς, δεν καταργούν τίποτε από τους αντεργατικούς νόμους και συνεχίζουν με τους δικούς τους.</seg>
                    <seg xml:id="ParlaMint-GR_2019-01-29-S1-commons.seg1088">Έτσι και ο ΣΥΡΙΖΑ, με τον ακροδεξιό εταίρο του συνέχισε με το τρίτο μνημόνιο, με ενσωμάτωση των δύο προηγούμενων της Νέας Δημοκρατίας και του ΠΑΣΟΚ. Διαχειρίζονται τις ανάγκες των επιχειρηματικών ομίλων, γι' αυτό και με τον κατώτερο μισθό ενεργοποίησαν τον νόμο της Νέας Δημοκρατίας, τον νόμο Βρούτση, τον οποίο επικαλούνταν χθες η κ. Αχτσιόγλου σε εκπομπή τηλεοπτικού σταθμού για να πείσει ότι «ρε παιδιά, δεν είναι προεκλογική ρύθμιση, αλλά πρόβλεψη του νόμου που υπάρχει», δηλαδή του νόμου της Νέας Δημοκρατίας. Γι' αυτό η περίοδος που αποφασίστηκε προβλέπεται από αυτόν. Η Νέα Δημοκρατία ισχυρίζεται ότι πρώτη αυτή μίλησε για αύξηση του κατώτερου μισθού, ενώ είχε πάει από τα 751 ευρώ στα 586 ευρώ και 511 ευρώ αντίστοιχα.</seg>
                    <seg xml:id="ParlaMint-GR_2019-01-29-S1-commons.seg1089">Τι κάνει αυτός ο νόμος; Καταργεί τη συλλογική διαπραγμάτευση για τον κατώτατο μισθό, μονιμοποιεί τη διαμόρφωσή του με απόφαση της εκάστοτε κυβέρνησης. Σήμερα κάποια αύξηση, αύριο μείωση, ανάλογα με την υπόδειξη που θα κάνουν οι επιχειρηματικοί όμιλοι.</seg>
                    <seg xml:id="ParlaMint-GR_2019-01-29-S1-commons.seg1090">Η Κυβέρνηση ΣΥΡΙΖΑ αποφάσισε να μην επανέλθει στα 751 ευρώ που ήταν ο κατώτατος μισθός πριν από τα μνημόνια, αλλά να είναι 650 ευρώ, δηλαδή 100 ευρώ κάτω από το 2012. Και λέτε ότι τα μνημόνια τελείωσαν και ότι ήρθε η κανονικότητα; Τα κριτήρια που λάβατε υπ' όψιν σας είναι ενάντια στους εργαζόμενους και τις οικογένειές τους. Διασφαλίζουν τα κέρδη των μεγάλων επιχειρηματικών ομίλων, τα κριτήρια της κερδοφορίας. Εκτός από τους μειωμένους μισθούς, ενισχύεται η κερδοφορία, ιδιαίτερα από την εργασιακή ζούγκλα που έχετε διατηρήσει και διευρύνει αυτά τα τέσσερα χρόνια. Την πρόταση νόμου των πεντακοσίων τριάντα σωματείων, ομοσπονδιών, εργατικών κέντρων, που κατέθεσε το ΚΚΕ και αφορούσε την επαναφορά των 751 ευρώ, των συλλογικών συμβάσεων εργασίας, την απορρίψατε, όλοι μαζί, γιατί αντιστρατεύεται τις επιδιώξεις του κεφαλαίου για αυξημένη κερδοφορία και για φτηνή εργατική δύναμη.</seg>
                    <seg xml:id="ParlaMint-GR_2019-01-29-S1-commons.seg1091">Τέσσερα χρόνια τώρα διατηρήσατε ως Κυβέρνηση τον επαίσχυντο κατώτατο μισθό που, σε συνδυασμό με τις ελαστικές εργασιακές σχέσεις, οδήγησε τους νέους και τις νέες στα σύγχρονα σκλαβοπάζαρα. Οι εργαζόμενοι και τα λαϊκά στρώματα διεκδικούν την κατάργηση των αντεργατικών μέτρων, την κάλυψη των μεγάλων απωλειών που μόνο αυτοί είχαν, την επαναφορά των συλλογικών διαπραγματεύσεων, του θεσμικού πλαισίου για τις συλλογικές συμβάσεις εργασίας - γιατί κι αυτό το έχετε ανατρέψει - , την κατάργηση της δοκιμαστικής περιόδου των δώδεκα μηνών, που ουσιαστικά καταργεί την αποζημίωση, την κατάργηση του νόμου Κατρούγκαλου. Απαιτούν αυξήσεις που να ικανοποιούν τις ανάγκες τους, συντάξεις που να διασφαλίζουν την αξιοπρεπή διαβίωση των απόμαχων της δουλειάς, κατάργηση της φοροληστείας, να πληρώσουν οι μονοπωλιακοί και επιχειρηματικοί όμιλοι.</seg>
                    <seg xml:id="ParlaMint-GR_2019-01-29-S1-commons.seg1092">Και στο εξωτερικό στηρίζετε επίσης τις επιλογές της αστικής τάξης για την ενεργή συμμετοχή της στο μοίρασμα της λείας, στη συμμετοχή τους στους διακρατικούς οργανισμούς, την Ευρωπαϊκή Ένωση και το ΝΑΤΟ για βαθύτερη εμπλοκή της χώρας στους ιμπεριαλιστικούς σχεδιασμούς, στις επεμβάσεις, στους πολέμους, στον έλεγχο πηγών πλούτου λαών και χωρών, τους δρόμους μεταφοράς τους. Αυτή είναι και για το εξωτερικό η κοινή σας στρατηγική: εχθρική για την πλειοψηφία του λαού μας, επικίνδυνη για τη χώρα και τον λαό. Η διεύρυνση του δολοφονικού οργανισμού του ΝΑΤΟ με την ένταξη της Πρώην Γιουγκοσλαβικής Δημοκρατίας της Μακεδονίας και των Δυτικών Βαλκανίων είναι αυτό που σας ενώνει και τους κοσμοπολίτες της Κυβέρνησης με τη Νέα Δημοκρατία και το ΚΙΝΑΛ, όπως και με τους εθνικιστές ακροδεξιούς φασίστες. Αυτό αποσιωπείτε όλοι σας.</seg>
                    <seg xml:id="ParlaMint-GR_2019-01-29-S1-commons.seg1093">Επιχειρηματολογεί η Κυβέρνηση ΣΥΡΙΖΑ και ισχυρίζεται ότι η ένταξη ή όχι στο ΝΑΤΟ και την Ευρωπαϊκή Ένωση είναι θέμα του λαού της Πρώην Γιουγκοσλαβικής Δημοκρατίας της Μακεδονίας. Θέλουμε να σημειώσουμε ότι κανένα κόμμα που δηλώνει αριστερό δεν έχει θέσει διεύρυνση του ΝΑΤΟ, δεν στηρίζει το ΝΑΤΟ. Δεύτερον, ο λαός της γείτονος χώρας απείχε σε ποσοστό 70% από το δημοψήφισμα που οργάνωσε η αστική τάξη της χώρας αυτής, με τη στήριξη των αστικών τάξεων, των χωρών - μελών της Ευρωπαϊκής Ένωσης, των χωρών που συμμετέχουν στο ΝΑΤΟ και της αστικής τάξεως των ΗΠΑ.</seg>
                    <seg xml:id="ParlaMint-GR_2019-01-29-S1-commons.seg1094">Το 30% που ψήφισε, ψήφισε κάτω από την ωμή παρέμβαση όλων αυτών των διλημμάτων και κάθε άλλου μέσου που χρησιμοποιήθηκε.</seg>
                    <seg xml:id="ParlaMint-GR_2019-01-29-S1-commons.seg1095">Η τάξη των εργατών, τα λαϊκά στρώματα της χώρας μας, των χωρών της Ευρωπαϊκής Ένωσης, του κόσμου, έχουν ζήσει τις συνέπειες των ιμπεριαλιστικών σχεδιασμών, των επεμβάσεων, των πολέμων, τον ρόλο των διακρατικών οργανισμών που προωθούν τα συμφέροντα των μονοπωλιακών ομίλων, ιδιαίτερα του ΝΑΤΟ, που είναι γνωστό ότι ευθύνεται για πολλούς θανάτους. Οι εργαζόμενοι και ο λαός απαιτούν καμμία εμπλοκή της χώρας στους ιμπεριαλιστικούς σχεδιασμούς. Αυτήν τη βαθιά διχαστική στάση ανέδειξε το ΚΚΕ, αναδεικνύοντας την επικίνδυνη Συμφωνία των Πρεσπών και καταψηφίζοντάς την.</seg>
                    <seg xml:id="ParlaMint-GR_2019-01-29-S1-commons.seg1096">Πιστεύουμε ότι είναι μονόδρομος σήμερα η μαζική μαχητική συμμετοχή του λαού μας, ιδιαίτερα της εργατικής τάξης, σε οργανωμένους αγώνες, με μπροστά βέβαια τις σύγχρονες ανάγκες όλων των εργαζομένων, με εγκατάλειψη των δυνάμεων του κυβερνητικού και εργοδοτικού συνδικαλισμού από τους εργαζόμενους, γιατί αυτοί υπονόμευσαν κάθε αγώνα και «έβαλαν πλάτη» σε όλες τις κυβερνήσεις για να περάσουν όλες τις ανατροπές.</seg>
                    <seg xml:id="ParlaMint-GR_2019-01-29-S1-commons.seg1097">Σήμερα η προοπτική βρίσκεται στον αγώνα ρήξης και ανατροπής του σάπιου και βάρβαρου συστήματος, του κράτους - δυνάστη. Καλούμε σε συμπόρευση με το ΚΚΕ, γιατί μόνο το ΚΚΕ έχει πρόταση που ωφελεί τους πολλούς ενάντια στους λίγους. Όλοι εσείς είστε με το κεφάλαιο, τα προνόμιά του, την Ευρωπαϊκή Ένωση, το ΝΑΤΟ. Στέκεστε απέναντι από την προοπτική της κατάργησης της εκμετάλλευσης ανθρώπου από άνθρωπο. Στέκεστε απέναντι από τη ζωή που δικαιούται ο ίδιος ο λαός μας.</seg>
                    <seg xml:id="ParlaMint-GR_2019-01-29-S1-commons.seg1098">Όσον αφορά το κράτος, με όλες τις δομές του, δεν θα αλλάξει. Θα υπηρετεί αυτήν την τάξη που είναι στην εξουσία. Ο εκσυγχρονισμός του, η εξέλιξή του θα είναι συνεχής, θα προσαρμόζεται στις ανάγκες των μονοπωλιακών ομίλων, θα υλοποιεί τους νόμους που τους υπηρετούν και που υπηρετούν τη δική τους ανάπτυξη, την παραγωγική ανασυγκρότηση που θέλουν. Αυτοί οι εκσυγχρονισμοί δεν έχουν καμμία σχέση με τις ανάγκες της πλειοψηφίας του λαού. Το κράτος αυτό αντικειμενικά θα είναι πιο καταπιεστικό, θα ενισχύει τους κατασταλτικούς μηχανισμούς, θα υλοποιεί ρυθμίσεις περιστολής δικαιωμάτων. Το σύστημα αυτό δεν εξανθρωπίζεται. Θα γίνεται χειρότερο. Μονόδρομος είναι η εργατική εξουσία.</seg>
                </u>
                <u xml:id="ParlaMint-GR_2019-01-29-S1-commons.u266" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1099">Τον λόγο έχει ο κ. Γεωργαντάς από τη Νέα Δημοκρατία.</seg>
                </u>
                <u xml:id="ParlaMint-GR_2019-01-29-S1-commons.u267" ana="#regular" who="#ΓΕΩΡΓΑΝΤΑΣ_ΠΑΥΛΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1100">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg1101">Νομίζω ότι ήταν πραγματικά πολύ ενδιαφέρουσα η συζήτηση που έγινε, γιατί είχαμε την ευκαιρία να ασχοληθούμε με πάρα πολλά ζητήματα, να θυμηθούμε πράγματα.</seg>
                    <seg xml:id="ParlaMint-GR_2019-01-29-S1-commons.seg1102">Θα ήθελα να θυμίσω κάτι στους συναδέλφους του ΣΥΡΙΖΑ: Η Νέα Δημοκρατία, όταν κρίνει ότι ένα νομοσχέδιο είναι προς τη σωστή κατεύθυνση, προς τη μεταρρυθμιστική κατεύθυνση, προς την αναπτυξιακή κατεύθυνση, δεν διστάζει να το ψηφίσει. Έχουμε ψηφίσει και νομοσχέδια και τμήματα νομοσχεδίων πολλές φορές.</seg>
                    <seg xml:id="ParlaMint-GR_2019-01-29-S1-commons.seg1103">Οφείλω, όμως, να θυμίσω ότι το 2012-2013-2014 η αντιπολίτευση ΣΥΡΙΖΑ υπερψήφισε μόνο μία τροπολογία. Για να μην τους αδικήσω, θα πω ότι ψήφισαν και κάποιες διατάξεις του νόμου περί ναρκωτικών, αλλά μία τροπολογία ήταν η εμβληματική. Ήταν αυτή η οποία έδινε το δικαίωμα στον καταδικασθέντα για τρομοκρατία Ρωμανό να μπορεί να πηγαίνει και να σπουδάζει στα ΤΕΙ. Αυτήν υπερψηφίσατε για δυόμισι χρόνια. Προφανώς δεν βρήκατε κάτι άλλο θετικό. Μάλλον δεν θέλατε να δείτε κάτι θετικό επί δυόμισι ολόκληρα χρόνια. Εμείς, λοιπόν, δεν διστάζουμε ό,τι είναι προς τη θετική κατεύθυνση να το υπερψηφίζουμε.</seg>
                    <seg xml:id="ParlaMint-GR_2019-01-29-S1-commons.seg1104">Αυτό, όμως, δεν σημαίνει ότι θα «βάλουμε και πλάτη» σε οτιδήποτε έρχεται εδώ είτε εν είδει άρθρου είτε εν είδει τροπολογίας απαράδεκτης δέκα λεπτά πριν από το κλείσιμο της συζήτησης, όπως μας ήλθε πριν από λίγο, η οποία για εμένα είναι σκάνδαλο. Θα σας πω τι εννοώ ως σκάνδαλο.</seg>
                    <seg xml:id="ParlaMint-GR_2019-01-29-S1-commons.seg1105">Η Κυβέρνηση έχει στριμώξει τα τηλεοπτικά κανάλια, όπως αναφέρει η ίδια και τους έχει υποχρεώσει σε καταβολή τιμημάτων για τις άδειες. Τα τιμήματα αυτά έχουν ενταχθεί, έχουν εγγραφεί στον προϋπολογισμό και υπάρχουν συγκεκριμένες ημερομηνίες κατά τις οποίες, σύμφωνα με τον νόμο, πρέπει να καταβάλλονται αυτές οι δόσεις. Βεβαίως, αυτό δημιούργησε και τη δυνατότητα κάποιοι να μπορέσουν να πλειοδοτήσουν επί της διαδικασίας.</seg>
                    <seg xml:id="ParlaMint-GR_2019-01-29-S1-commons.seg1106">Σήμερα, λοιπόν, απολύτως αναιτιολόγητα - η αιτιολογική έκθεση δεν λέει τίποτα - έρχεται ο Υπουργός και μας λέει ότι αντί να καταβάλλονται τα χρήματα αυτά τον Ιανουάριο εκάστου έτους, θα καταβάλλονται στις 15 Μαΐου εκάστου έτους, γιατί έτσι θέλει ο Υπουργός, γιατί έτσι θέλει η Κυβέρνηση.</seg>
                    <seg xml:id="ParlaMint-GR_2019-01-29-S1-commons.seg1107">Γιατί; Γιατί να έχουμε - όπως λέει η έκθεση - υστέρηση εσόδων; Υστέρηση εισπράξεως εσόδων, λέει το Γενικό Λογιστήριο του Κράτους. Μήπως τα κανάλια ευελπιστούν να συμψηφίσουν την επόμενη δόση με τα χρήματα που θα δικαιούνται, λόγω του τηλεοπτικού χρόνου των εκλογών του Μαΐου; Μήπως - λέω - να κάνουμε και αυτήν τη διευκόλυνση; Αλλά να την κάνουμε και του χρόνου και τον μεθεπόμενο χρόνο. Ας μας εξηγήσει κάποιος γιατί πρέπει το ελληνικό δημόσιο, που έχει ανάγκες, να στερηθεί αυτά τα χρήματα από τους καναλάρχες για τόσους μήνες. Να μας το εξηγήσουν. Εάν μας το εξηγήσουν και το καταλάβουμε, μπορεί να το στηρίξουμε. Αλλά εγώ εξήγηση δεν άκουσα. Σε ποιον κάνετε χατιράκια; Να μας πείτε. Εάν δεν είναι χατιράκια, να μας εξηγήσετε γιατί δεν είναι. Τη σκοπιμότητα θέλω να μας πείτε.</seg>
                    <seg xml:id="ParlaMint-GR_2019-01-29-S1-commons.seg1108">Κύριοι συνάδελφοι, τη σκοπιμότητα αυτής της μετακύλισης, της υποχρέωσης είσπραξης των εσόδων, μπορώ να την ακούσω από κάποιον και μετά να τοποθετηθώ; Αυτό θέλω.</seg>
                </u>
                <u xml:id="ParlaMint-GR_2019-01-29-S1-commons.u268" ana="#regular" who="#ΘΕΛΕΡΙΤΗ_ΠΑΝΑΓΙΩΤΗ_ΜΑΡΙΑ">
                    <seg xml:id="ParlaMint-GR_2019-01-29-S1-commons.seg1109">Γιατί δεν ρωτήσατε την κυρία Υπουργό; Είναι υπουργική τροπολογία.</seg>
                </u>
                <u xml:id="ParlaMint-GR_2019-01-29-S1-commons.u269" ana="#regular" who="#ΓΕΩΡΓΑΝΤΑΣ_ΠΑΥΛΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1110">Δεν την άκουσα. Τίποτα δεν είπε. Και ο Υπουργός δεν είπε τίποτα.</seg>
                    <seg xml:id="ParlaMint-GR_2019-01-29-S1-commons.seg1111">Σας διαβάζω την αιτιολογική σας έκθεση πέντε σειρών που αφορά εκατομμύρια: «Με τις διατάξεις του προτεινόμενου άρθρου τροποποιείται η παράγραφος 3 του άρθρου 13 όπως ίσχυε, ως προς τον χρόνο καταβολής των δόσεων του τιμήματος κάθε άδειας παρόχου περιεχομένου επίγειας ψηφιακής τηλεοπτικής ευρυεκπομπής ελεύθερης λήψης, που έπονται της πρώτης δόσης, και προβλέπεται ότι εκάστη δόση καταβάλλεται μέχρι 15 Μαΐου αντί του Ιανουαρίου». Αυτή είναι η αιτιολογική έκθεση. Για ποιον λόγο; Ας μας το πει κάποιος. Γιατί μας ζήτησαν οι καναλάρχες και μας είπαν ότι έχουν οικονομική ρευστότητα. Έτσι είναι, κύριε Βορίδη; Είναι και αυτό ένα ζήτημα.</seg>
                </u>
                <u xml:id="ParlaMint-GR_2019-01-29-S1-commons.u270" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1112">Στενότητα εννοείτε.</seg>
                </u>
                <u xml:id="ParlaMint-GR_2019-01-29-S1-commons.u271" ana="#regular" who="#ΓΕΩΡΓΑΝΤΑΣ_ΠΑΥΛΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1113">Ναι, μπορεί να υπάρχει μια στενότητα.</seg>
                    <seg xml:id="ParlaMint-GR_2019-01-29-S1-commons.seg1114">Αλλά για να τελειώνει και ένα άλλο παραμύθι σήμερα, γιατί με το ΑΣΕΠ εσείς παίξατε και συνεχίζετε να παίζετε, το σεβάστηκαν όλες οι προηγούμενες κυβερνήσεις και έχει καταξιωθεί στη συνείδηση του κόσμου. Και ενώ είχε καταξιωθεί, εσείς αδιαφορείτε και επί της ουσίας και επί της διαδικασίας για τη λειτουργία του. Εγώ θέλω να πω το εξής. Είναι μόνιμη επωδός και των Βουλευτών του ΣΥΡΙΖΑ και των Υπουργών Διοικητικής Ανασυγκρότησης: Ουδείς μπήκε στο δημόσιο ως μόνιμο προσωπικό χωρίς τις διαδικασίες του ΑΣΕΠ. Μπήκαν μόνο αυτοί που δικαιώθηκαν από δικαστήρια. Βεβαίως, η δικαίωση από τα δικαστήρια είναι μια από αυτές που προβλέπεται και βεβαίως είναι υποχρεωμένη η Βουλή, όταν υπάρχουν αποφάσεις δικαστηρίων, να τις κάνει σεβαστές.</seg>
                    <seg xml:id="ParlaMint-GR_2019-01-29-S1-commons.seg1115">Έχω, όμως, εδώ ένα άρθρο που ήρθε ως τροπολογία. Έγινε άρθρο του ν.4369/2016, το άρθρο 30. Ψηφίστηκε τον Δεκέμβρη του 2016 από εσάς εδώ. Σύμφωνα με αυτό, κάποιοι συμβασιούχοι του ΟΣΚ, της «ΔΕΠΑΝΟΜ Α.Ε», των «Κτιριακών Υποδομών», όπως λέγονται πλέον σήμερα, οι οποίοι είχαν χάσει τα δικαστήρια στα οποία είχαν προσφύγει για να αναγνωριστεί η εργασιακή τους σχέση ως αορίστου χρόνου - και τα έχασαν σε αμετάκλητο επίπεδο, σε Άρειο Πάγο - , ήρθαν δύο Υπουργοί και ήθελαν να τους κάνουν οπωσδήποτε αορίστου χρόνου, ενώ υπήρχε αντίθετη απόφαση, αρεοπαγιτική. Και ξέρετε ποιο είναι το μεγάλο σκάνδαλο; Θα μπορούσε να πει κάποιος: «Μα, μήπως δεν το ήξεραν οι Υπουργοί; Μήπως αυτήν την απόφαση του Αρείου Πάγου δεν τη γνώριζαν»; Ακούστε τι γράφει αυτή εδώ η διάταξη, την οποία υπερψηφίσατε: «Εντάσσονται» - όλοι αυτοί που είπα - «κατά παρέκκλιση κάθε αντίθετης ρύθμισης ή απόφασης». Ακούστε λίγο, σαν να λέει ο Υπουργός: «Για όποιον δεν κατάλαβε, ακόμα και την απόφαση του Αρείου Πάγου εγώ την προσπερνάω». Εντάσσονται, λοιπόν, κατά παρέκκλιση κάθε αντίθετης ρύθμισης ή απόφασης σε προσωποπαγείς θέσεις με σχέση εργασίας αορίστου χρόνου. Αυτό είναι το ΑΣΕΠ το οποίο ευαγγελίζεστε, για το οποίο μιλούσατε όλη την ημέρα εδώ σήμερα!</seg>
                </u>
                <u xml:id="ParlaMint-GR_2019-01-29-S1-commons.u272" ana="#regular" who="#ΜΑΡΙΑ-ΕΛΙΖΑΣ_ΞΕΝΟΓΙΑΝΝΑΚΟΠΟΥΛΟΥ">
                    <seg xml:id="ParlaMint-GR_2019-01-29-S1-commons.seg1116">Σε ποια τροπολογία αναφέρεστε;</seg>
                </u>
                <u xml:id="ParlaMint-GR_2019-01-29-S1-commons.u273" ana="#regular" who="#ΓΕΩΡΓΑΝΤΑΣ_ΠΑΥΛΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1117">Τον αριθμό της τροπολογίας δεν τον θυμάμαι, αλλά έγινε άρθρο 30, που τροποποιεί το άρθρο 66 στον ν.4369/2016. Μπορώ να σας το δώσω αμέσως, το καταθέτω για τα Πρακτικά. Ήταν υπουργική τροπολογία η οποία έγινε αυτό το άρθρο. Ήταν του κ. Σπίρτζη και της κ. Γεροβασίλη.</seg>
                    <seg xml:id="ParlaMint-GR_2019-01-29-S1-commons.seg1118">Κύριε Πρόεδρε, τελειώνοντας θα πω το εξής.</seg>
                    <seg xml:id="ParlaMint-GR_2019-01-29-S1-commons.seg1119">Ας είμαστε ειλικρινείς απέναντι στον ελληνικό λαό. Ας είστε σεμνοί, γιατί έχουν γίνει πάρα πολλά αυτά τα τέσσερα χρόνια τα οποία δεν περιποιούν τιμή σε κανέναν από εσάς προσωπικά και αφήστε τη Νέα Δημοκρατία με υπευθυνότητα να υπερψηφίσει ό,τι πιστεύει ότι πρέπει να υπερψηφιστεί.</seg>
                    <seg xml:id="ParlaMint-GR_2019-01-29-S1-commons.seg1120">Ευχαριστώ πολύ.</seg>
                </u>
                <u xml:id="ParlaMint-GR_2019-01-29-S1-commons.u274" ana="#regular" who="#ΚΑΤΣΩΤΗΣ_ΠΕΡΙΚΛΗ_ΧΡΗΣΤΟΣ">
                    <seg xml:id="ParlaMint-GR_2019-01-29-S1-commons.seg1121">Κύριε Πρόεδρε, θα ήθελα για λίγο τον λόγο.</seg>
                </u>
                <u xml:id="ParlaMint-GR_2019-01-29-S1-commons.u275" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1122">Παρακαλώ.</seg>
                </u>
                <u xml:id="ParlaMint-GR_2019-01-29-S1-commons.u276" ana="#regular" who="#ΚΑΤΣΩΤΗΣ_ΠΕΡΙΚΛΗ_ΧΡΗΣΤΟΣ">
                    <seg xml:id="ParlaMint-GR_2019-01-29-S1-commons.seg1123">Αυτό που είπε ο κ. Γεωργαντάς για το άρθρο 66 είναι για τους υδρονομείς. Το στηρίξαμε. Εκεί αναφέρεται το άρθρο 66.</seg>
                </u>
                <u xml:id="ParlaMint-GR_2019-01-29-S1-commons.u277" ana="#regular" who="#ΓΕΩΡΓΑΝΤΑΣ_ΠΑΥΛΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1124">Αναφέρεται σε παλιά ιστορία αυτό που λέω, στο άρθρο 66 του ν.4369/2016. Είναι για τις «Κτιριακές Υποδομές» αυτό που κατέθεσα, διάταξη την οποία είχατε υποστηρίξει κι εσείς.</seg>
                </u>
                <u xml:id="ParlaMint-GR_2019-01-29-S1-commons.u278" ana="#regular" who="#ΚΑΤΣΩΤΗΣ_ΠΕΡΙΚΛΗ_ΧΡΗΣΤΟΣ">
                    <seg xml:id="ParlaMint-GR_2019-01-29-S1-commons.seg1125">Να πω κι εγώ ότι η τελευταία τροπολογία, κύριε Πρόεδρε, είναι προκλητική, δηλαδή το να πάει το αντίτιμο σε βάθος χρόνου ύστερα από τα «δωράκια» που έγιναν. Έρχονται οι διευκολύνσεις αυτές κι είναι πρόκληση το να έρχεται αυτή η τροπολογία.</seg>
                </u>
                <u xml:id="ParlaMint-GR_2019-01-29-S1-commons.u279" ana="#regular" who="#ΜΑΡΙΑ-ΕΛΙΖΑΣ_ΞΕΝΟΓΙΑΝΝΑΚΟΠΟΥΛΟΥ">
                    <seg xml:id="ParlaMint-GR_2019-01-29-S1-commons.seg1126">Δεν είναι για σήμερα, δεν αναφέρεται στο σημερινό νομοσχέδιο...</seg>
                </u>
                <u xml:id="ParlaMint-GR_2019-01-29-S1-commons.u280" ana="#regular" who="#ΓΕΩΡΓΑΝΤΑΣ_ΠΑΥΛΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1127">Είναι της Κυβερνήσεώς σας.</seg>
                </u>
                <u xml:id="ParlaMint-GR_2019-01-29-S1-commons.u281" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1128">Καθίστε κάτω, κύριε Γεωργαντά. Σας έχει γίνει συνήθεια. Προχθές είχε ακροαματικότητα. Σήμερα δεν έχει.</seg>
                </u>
                <u xml:id="ParlaMint-GR_2019-01-29-S1-commons.u282" ana="#regular" who="#ΓΕΩΡΓΑΝΤΑΣ_ΠΑΥΛΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1129">Είναι ο τρόπος που φέρεστε απέναντι στο ΑΣΕΠ. Αυτό θέλω να πω.</seg>
                </u>
                <u xml:id="ParlaMint-GR_2019-01-29-S1-commons.u283" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1130">Το πήραμε το λεπτό της δημοσιότητας.</seg>
                </u>
                <u xml:id="ParlaMint-GR_2019-01-29-S1-commons.u284" ana="#regular" who="#ΚΟΖΟΜΠΟΛΗ-ΑΜΑΝΑΤΙΔΗ_ΓΕΩΡΓΙΟΥ_ΠΑΝΑΓΙΩΤΑ">
                    <seg xml:id="ParlaMint-GR_2019-01-29-S1-commons.seg1131">Κύριε Πρόεδρε, θα ήθελα τον λόγο για τριάντα δεύτερα.</seg>
                </u>
                <u xml:id="ParlaMint-GR_2019-01-29-S1-commons.u285" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1132">Ορίστε, κυρία Κοζομπόλη.</seg>
                </u>
                <u xml:id="ParlaMint-GR_2019-01-29-S1-commons.u286" ana="#regular" who="#ΚΟΖΟΜΠΟΛΗ-ΑΜΑΝΑΤΙΔΗ_ΓΕΩΡΓΙΟΥ_ΠΑΝΑΓΙΩΤΑ">
                    <seg xml:id="ParlaMint-GR_2019-01-29-S1-commons.seg1133">Υπέβαλα μια τροπολογία που αφορά την επιτροπή εποπτείας παιγνίων, να μην ισχύσει ο νόμος για την κινητικότητα για ένα έτος ακόμα λόγω της δυσκολίας στελέχωσής της. Επειδή βλέποντάς την ο Υπουργός Ευκλείδης Τσακαλώτος είδε ότι χρειάζεται κάποιες τροποποιήσεις για να τη δεχθεί, την αποσύρω και θα την επαναφέρω.</seg>
                    <seg xml:id="ParlaMint-GR_2019-01-29-S1-commons.seg1134">Είναι η τροπολογία με γενικό αριθμό 1939 και ειδικό 32.</seg>
                    <seg xml:id="ParlaMint-GR_2019-01-29-S1-commons.seg1135">Ευχαριστώ πολύ.</seg>
                </u>
                <u xml:id="ParlaMint-GR_2019-01-29-S1-commons.u287" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1136">Ο κ. Μπαλλής από τον ΣΥΡΙΖΑ έχει τον λόγο.</seg>
                </u>
                <u xml:id="ParlaMint-GR_2019-01-29-S1-commons.u288" ana="#regular" who="#ΜΠΑΛΛΗΣ_ΓΕΩΡΓΙΟΥ_ΣΥΜΕΩΝ">
                    <seg xml:id="ParlaMint-GR_2019-01-29-S1-commons.seg1137">Ευχαριστώ πολύ, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg1138">Είναι παλιά η τροπολογία αυτή που αναφέρατε, κύριε Γεωργαντά. Δημιουργήθηκε παρεξήγηση ότι είναι σημερινή. Συγγνώμη που το λέω. Δεν είναι σημερινή τροπολογία αυτή που αναφέρατε. Είναι πολύ παλιά.</seg>
                </u>
                <u xml:id="ParlaMint-GR_2019-01-29-S1-commons.u289" ana="#regular" who="#ΓΕΩΡΓΑΝΤΑΣ_ΠΑΥΛΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1139">Της δικής σας Κυβέρνησης είναι. Παραγράφηκε;</seg>
                </u>
                <u xml:id="ParlaMint-GR_2019-01-29-S1-commons.u290" ana="#regular" who="#ΜΠΑΛΛΗΣ_ΓΕΩΡΓΙΟΥ_ΣΥΜΕΩΝ">
                    <seg xml:id="ParlaMint-GR_2019-01-29-S1-commons.seg1140">Να πάμε, όμως, στα σημερινά.</seg>
                    <seg xml:id="ParlaMint-GR_2019-01-29-S1-commons.seg1141">Κυρίες και κύριοι συνάδελφοι, αισθάνομαι την ανάγκη να επισημάνω μια αδικία που έγινε σήμερα σε βάρος εισηγητών και ομιλητών από τη λοιπή αντιπολίτευση, πλην της Νέας Δημοκρατίας, διότι είχαν την «ατυχία» να μιλήσουν πριν έρθει εδώ ο κ. Τσακαλώτος και γνωστοποιήσει στο Σώμα την είδηση της επιτυχημένης εξόδου στην αγορά. Αντλήσαμε 2,5 δισεκατομμύρια, όπως μας είπε, με επιτόκιο 3,6%.</seg>
                    <seg xml:id="ParlaMint-GR_2019-01-29-S1-commons.seg1142">Το βάρος της αποδόμησης αυτής της επιτυχούς εξόδου και της θετικής είδησης έπεσε στον κ. Βορίδη που ήταν ο αμέσως επόμενος ομιλητής. Σε ό,τι αφορά μεν τη Νέα Δημοκρατία, λογικό είναι, είναι ένας εκ των τριών πυλώνων διαμόρφωσης της κομματικής γραμμής και της έκφρασης των θέσεων και των απόψεων της Νέας Δημοκρατίας. Σε ό,τι αφορά όμως το ότι ανέλαβε ο ίδιος εξ ονόματος της Αντιπολίτευσης αυτό το βάρος για τα υπόλοιπα κόμματα, αυτό εννοώ ότι ήταν μια κάποια αδικία.</seg>
                    <seg xml:id="ParlaMint-GR_2019-01-29-S1-commons.seg1143">Τι είπε επιχειρώντας αυτή την αποδόμηση ο κ. Βορίδης; Κατ' αρχάς είπε ότι ήταν λίγα και ήρθαν αργά. Ήταν λίγα τα 2,5 δισεκατομμύρια. Για 2 δισεκατομμύρια πηγαίναμε. Και ήρθαν αργά.</seg>
                    <seg xml:id="ParlaMint-GR_2019-01-29-S1-commons.seg1144">Επιχείρησε τις συγκρίσεις λέγοντας κατ' αρχάς ότι το επιτόκιο του 3,6% ήταν πολύ υψηλό. Μάλιστα. Για να θυμηθούμε, το αντίστοιχο πενταετές τη χρονιά του success story και της μεγάλης επανόδου στην ανάπτυξη - της κυβέρνησης Σαμαρά, εννοώ - τι επιτόκιο είχε; Τώρα είχε 3,6%. Το 2014, αν θυμάμαι καλά, ήταν 4,95%, κύριε Βορίδη. Η σύγκριση, λοιπόν, είναι καταλυτική. Και γι' αυτό δεν το αναφέρατε. Αντιθέτως επιχειρήσατε να συγκρίνετε το 3,6% με τα επιτόκια της Πορτογαλίας, λέγοντας ότι η Πορτογαλία πέτυχε ένα επιτόκιο 1%. Στο δεκαετές της ήταν 1,90%.</seg>
                    <seg xml:id="ParlaMint-GR_2019-01-29-S1-commons.seg1145">Είναι ατυχής αυτή η σύγκριση. Διότι είναι άλλο πράγμα το χρέος, η προσπάθεια εξόδου στην αγορά και η κατάσταση στην Ελλάδα απ' ό,τι είναι στην Πορτογαλία. Κατ' αρχάς στη σύγκριση δεν μπαίνει το επιτόκιο. Μπαίνει το spread. Να συγκρίνουμε τα spreads, να συγκρίνουμε τη διαφορά βάσης, για να δούμε κατά πόσον απέχει η μια προσπάθεια από την άλλη. Δεν θα συγκρίνουμε το 3,6% με το 1% όπως είπατε εσείς, το οποίο δεν είναι 1%.</seg>
                    <seg xml:id="ParlaMint-GR_2019-01-29-S1-commons.seg1146">Και γιατί δεν μπορούμε να τα συγκρίνουμε; Κατ' αρχάς, δεν μιλάμε για το ίδιο χρέος. Η διαφορά η μεγάλη, όμως, που κάνει ανεπιτυχή τη σύγκριση που επιχειρήσατε είναι ότι η Πορτογαλία έχει έξι με επτά φορές περισσότερη πιστοληπτική ικανότητα από την Ελλάδα. Άρα, έχει άλλη δυνατότητα εξόδου στην αγορά και με διαφορετικό επιτόκιο.</seg>
                    <seg xml:id="ParlaMint-GR_2019-01-29-S1-commons.seg1147">Αυτή η διαφορά της πιστοληπτικής ικανότητας - έξι με επτά φορές είναι πάνω από εμάς η Πορτογαλία - , ακόμα και αν έχουμε μία συνεχή αναβάθμιση της πιστοληπτικής ικανότητας της Ελλάδας ανά εξάμηνο, θέλει τρία χρόνια για να κλείσει. Άρα, όταν η αγορά προεξοφλούσε ότι η τωρινή μας έξοδος θα ήταν με ένα επιτόκιο βάσης 3,83%, το 3,6% δεν μπορεί να θεωρηθεί αποτυχημένο, δεν μπορεί να θεωρηθεί αποτυχία για την Ελλάδα.</seg>
                    <seg xml:id="ParlaMint-GR_2019-01-29-S1-commons.seg1148">Επίσης, η Πορτογαλία είναι σε Πρόγραμμα Ποσοτικής Χαλάρωσης. Το ζητήσατε και για την Ελλάδα. Βέβαια, η ένταξη σε Πρόγραμμα Ποσοτικής Χαλάρωσης σημαίνει συμφωνία, σημαίνει ένα είδος μνημονίου, κάποιων δεσμεύσεων.</seg>
                    <seg xml:id="ParlaMint-GR_2019-01-29-S1-commons.seg1149">Αυτό που θέλω να σας πω τώρα σε ό,τι αφορά την ποσοτική χαλάρωση είναι ότι τώρα τελειώνει και για την Πορτογαλία, διότι ό,τι ήταν να εξαντλήσει και η Ευρωπαϊκή Κεντρική Τράπεζα να το απορροφήσει, το απορρόφησε.</seg>
                    <seg xml:id="ParlaMint-GR_2019-01-29-S1-commons.seg1150">Δεν μπορούμε, λοιπόν, να κάνουμε σύγκριση του επιτοκίου που πέτυχε η Ελλάδα για το πενταετές με το όποιο επιτόκιο έχει η Πορτογαλία, είναι τελείως διαφορετικά πράγματα. Μπορούμε, όμως, κάλλιστα να συγκρίνουμε το επιτόκιο του 2019, το 3,6%, με το επιτόκιο του 2014, που ήταν 4,95%, μιλάμε για το ίδιο πενταετές ομόλογο.</seg>
                    <seg xml:id="ParlaMint-GR_2019-01-29-S1-commons.seg1151">Είναι κατανοητή, όμως, η προσπάθεια να αποδομηθεί η μεγάλη σημασία που έχει η πετυχημένη έξοδος στην αγορά, διότι εκεί έχει δομήσει τον αντιπολιτευτικό της λόγο συνολικά η Αντιπολίτευση. Ένα - ένα, όμως, τα επιχειρήματά σας αρχίσουν να καταρρέουν.</seg>
                    <seg xml:id="ParlaMint-GR_2019-01-29-S1-commons.seg1152">Άκουσα διάφορα, πέρα από την έξοδο στην αγορά, από τους εκπροσώπους της Αντιπολίτευσης όχι μόνο για το νομοσχέδιο, αλλά και για πλείστα άλλα θέματα. Άκουσα και για τη Συμφωνία των Πρεσπών πολλά. Δεν ακούσαμε, όμως, ότι είναι μία συμφωνία που επιλύει εκκρεμότητες δεκαετιών, ότι είναι μία συμφωνία η οποία ξαναβάζει την Ελλάδα στο προσκήνιο της διεθνούς πολιτικής σκηνής ως πόλο συνεργασίας, ειρήνευσης, σταθερότητας και αλληλεγγύης στην ευαίσθητη περιοχή των Βαλκανίων, ότι στην πραγματικότητα ξανακερδίζουμε το όνομα της Μακεδονίας που εσείς επιμένετε ότι το έχουμε ξεπουλήσει και ότι τα συνθήματα της επιμονής στο «μία και μοναδική και ελληνική η Μακεδονία» ουσιαστικά θέτουν ζήτημα για τη Συμφωνία του Βουκουρεστίου του 1913.</seg>
                    <seg xml:id="ParlaMint-GR_2019-01-29-S1-commons.seg1153">Άκουσα από μέρους της Αντιπολίτευσης να επιχειρείται η ακύρωση και των προσπαθειών που γίνονται και από τον ΣΥΡΙΖΑ σε ευρωπαϊκό, αλλά και σε ελληνικό επίπεδο για το άνοιγμα ενός διαλόγου, μιας συζήτησης για μια καινούργια Κεντροαριστερά. Άκουσα να το αποδομεί και ο κ. Κουτσούκος αυτό. Είναι, όμως, ένας διάλογος που έχει ανοίξει για τα καλά και σε επίπεδο Ευρώπης. Στην πραγματικότητα από την πλευρά του ΠΑΣΟΚ θα περίμενα απαντήσεις επί αυτού του θέματος και κυρίως αιτιολογήσεις για τη μεγάλη απόσταση που έχει από τις αντίστοιχες θέσεις του Ευρωπαϊκού Σοσιαλιστικού Κόμματος.</seg>
                    <seg xml:id="ParlaMint-GR_2019-01-29-S1-commons.seg1154">Και επιπλέον άκουσα και από τον εισηγητή της Νέας Δημοκρατίας, τον κ. Γεωργαντά, να απορρίπτει τα όσα προβλέπει το νομοσχέδιο, διότι - λέει - προχωράμε πάντοτε με εξαιρέσεις και παρεκκλίσεις στα συστήματα των διορισμών. Κάναμε, όπως είπε χαρακτηριστικά, δεκαπέντε παρεμβάσεις τα τελευταία χρόνια για εξαιρέσεις προσλήψεων σε διάφορα Υπουργεία και ανέφερε δύο παραδείγματα.</seg>
                    <seg xml:id="ParlaMint-GR_2019-01-29-S1-commons.seg1155">Πρώτον, ανέφερε τις καθαρίστριες. Υπάρχει φαίνεται κάποιο πρόβλημα στη Νέα Δημοκρατία όταν αναφερόμαστε σε επαναπρόσληψη καθαριστριών.</seg>
                    <seg xml:id="ParlaMint-GR_2019-01-29-S1-commons.seg1156">Και δεύτερον, ανέφερε και τους δημοσιογράφους της περιφέρειας, αγνοώντας ότι ήταν και αίτημα των περιφερειαρχών, διότι στον νέο ρόλο που παίζουν οι περιφέρειες στο μεγάλο θέμα της απορρόφησης των κονδυλίων του ΕΣΠΑ, όπου προβλέπεται ειδικός τομέας για τη δημοσιότητα, κρίθηκε απαραίτητη η επαγγελματική επάρκεια εκείνων που θα έχουν αυτόν τον τομέα και κατά τεκμήριο η επαγγελματική επάρκεια σε θέσεις δημοσιογραφίας είναι και η ένταξή τους στις Ενώσεις Συντακτών.</seg>
                    <seg xml:id="ParlaMint-GR_2019-01-29-S1-commons.seg1157">Για το νομοσχέδιο, λοιπόν, και επειδή ειπώθηκε ότι η Κυβέρνηση συνολικά δεν έχει κάνει καμμία μεταρρυθμιστική προσπάθεια, να υπενθυμίσω σε ελάχιστα δευτερόλεπτα, για να τελειώσω, κύριε Πρόεδρε, τη μεγάλη και βασική μεταρρύθμιση για την αποκομματικοποίηση του κράτους μέσα από τη διαδικασία, που αμφισβητεί η Νέα Δημοκρατία, στην επιλογή των γενικών γραμματέων. Αμφισβητεί, διότι το είπε ευθαρσώς ότι δεν συμφωνεί με αυτήν τη διαδικασία. Θεωρεί ότι είναι πολιτική θέση, οι γενικοί γραμματείς επομένως των Υπουργείων θα πρέπει να είναι διορισμένοι από το κόμμα που κυβερνάει.</seg>
                    <seg xml:id="ParlaMint-GR_2019-01-29-S1-commons.seg1158">Προχωρήσαμε σε ένα αξιοκρατικό σύστημα επιλογής διοικητικών στελεχών, σε ένα διαφανές σύστημα ενιαίας κινητικότητας, σύμφωνα με ψηφιακά οργανογράμματα και περιγράμματα θέσεων εργασίας, έτσι ώστε να έχουμε μία αποτελεσματική διαχείριση του ανθρώπινου δυναμικού και σε ένα νέο σύστημα αξιολόγησης δημοσίων υπαλλήλων με στόχο, όχι τις απολύσεις όπως στο παρελθόν, αλλά με στόχο την βελτιστοποίηση της απόδοσης των υπαλλήλων και του δημοσίου συνολικά. Και, βεβαίως, έχουμε ξεκινήσει και εφαρμόζουμε τη στρατηγική για την αντιμετώπιση της διαφθοράς στο δημόσιο.</seg>
                    <seg xml:id="ParlaMint-GR_2019-01-29-S1-commons.seg1159">Αυτά είναι λίγα από τα μεταρρυθμιστικά βήματα που έχουμε επιχειρήσει. Έπεται συνέχεια. Εδώ είμαστε και εδώ θα είμαστε.</seg>
                    <seg xml:id="ParlaMint-GR_2019-01-29-S1-commons.seg1160">Ευχαριστώ.</seg>
                </u>
                <u xml:id="ParlaMint-GR_2019-01-29-S1-commons.u291" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1161">Κύριε Κουτσούκο, θέλατε να διευκρινίσετε κάτι;</seg>
                </u>
                <u xml:id="ParlaMint-GR_2019-01-29-S1-commons.u292" ana="#regular" who="#ΚΟΥΤΣΟΥΚΟΣ_ΔΗΜΗΤΡΙΟΥ_ΓΙΑΝΝΗΣ">
                    <seg xml:id="ParlaMint-GR_2019-01-29-S1-commons.seg1162">Θα ήθελα, ως Κοινοβουλευτικός Εκπρόσωπος, μία μικρή δευτερολογία.</seg>
                </u>
                <u xml:id="ParlaMint-GR_2019-01-29-S1-commons.u293" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1163">Έχετε τον λόγο για δύο λεπτά.</seg>
                </u>
                <u xml:id="ParlaMint-GR_2019-01-29-S1-commons.u294" ana="#regular" who="#ΚΟΥΤΣΟΥΚΟΣ_ΔΗΜΗΤΡΙΟΥ_ΓΙΑΝΝΗΣ">
                    <seg xml:id="ParlaMint-GR_2019-01-29-S1-commons.seg1164">Επειδή είστε πολύ αυστηρός, προσπαθώ να είμαι τυπικός μαζί σας. Καταλάβατε, κύριε Πρόεδρε;</seg>
                    <seg xml:id="ParlaMint-GR_2019-01-29-S1-commons.seg1165">Θα ήθελα να κάνω τρία σχόλια:</seg>
                    <seg xml:id="ParlaMint-GR_2019-01-29-S1-commons.seg1166">Το πρώτο σχόλιο είναι για τα «αυγά και τα καλάθια» του κ. Τσακαλώτου. Απευθύνθηκε στη Νέα Δημοκρατία, με βολές και στην υπόλοιπη Αντιπολίτευση, για το πού βάζει τα «αυγά» ο κ. Μητσοτάκης. Εγώ θέλω να πω, κύριε Πρόεδρε, και εύχομαι να μη χάσει και τα αυγά και τα καλάθια ο κ. Τσακαλώτος, ότι το να πανηγυρίζεις για μία πολύ περιορισμένη έκδοση ομολόγων και οργανωμένη σε μικρό ακροατήριο, με ένα επιτόκιο που όπως και να το μετρήσουμε, είτε με τα spread είτε με την καθαρή απόδοση, είναι πολλαπλάσιο του τι γίνεται στις άλλες χώρες του Νότου και μάλιστα και σε χώρες που ήταν εντός μνημονίου, το θεωρώ υπερβολή. Τη στιγμή μάλιστα που για να σχηματιστεί το περιβόητο «μαξιλάρι», το buffer δηλαδή, αυξήθηκε την περίοδο 2016-2018 το δημόσιο χρέος κατά 25 δισεκατομμύρια και που οι τράπεζές μας δοκιμάζονται γιατί η Κυβέρνηση δεν μπόρεσε να αντιμετωπίσει το θέμα των κόκκινων δανείων.</seg>
                    <seg xml:id="ParlaMint-GR_2019-01-29-S1-commons.seg1167">Ο επιτοκιακός κίνδυνος, λοιπόν, είναι ορατός και εύχομαι οι πολιτικές εξελίξεις να μην αποδειχθούν πολύ επικίνδυνες για την εξυπηρέτηση του δημοσίου χρέους με τον τρόπο που πολιτεύεται η Κυβέρνηση. Αυτό είναι το σχόλιό μου και είναι πολύ προσεκτικό, γιατί μερικές φορές ο κ. Τσακαλώτος μας κατηγορεί ότι κινδυνολογούμε.</seg>
                    <seg xml:id="ParlaMint-GR_2019-01-29-S1-commons.seg1168">Το δεύτερο σχόλιό μου έχει να κάνει με την ομιλία της κ. Χριστοδουλοπούλου, η οποία είναι Αντιπρόεδρος της Βουλής, η οποία αναφέρθηκε στις ανεξάρτητες αρχές και μας είπε ότι όταν ηττηθεί ο νεοφιλελευθερισμός, θα καταργηθούν από τους νέους πολιτικούς συσχετισμούς.</seg>
                    <seg xml:id="ParlaMint-GR_2019-01-29-S1-commons.seg1169">Ο ΣΥΡΙΖΑ, λοιπόν, - κύριε Πρόεδρε, συμμετέχετε, αν δεν κάνω λάθος, στην Επιτροπή Αναθεώρησης του Συντάγματος - έχει τη χρυσή ευκαιρία τώρα που κουβεντιάζεται η Αναθεώρηση του Συντάγματος να μας πει ποιες από τις ανεξάρτητες αρχές που κατοχύρωσε το ΠΑΣΟΚ συνταγματικά το 2001 θέλει να καταργήσει.</seg>
                    <seg xml:id="ParlaMint-GR_2019-01-29-S1-commons.seg1170">Διότι οι ανεξάρτητες αρχές θυμίζω ότι είναι και ελεγκτικές και ρυθμιστικές. Για να συνεννοηθούμε, δηλαδή, σε αυτήν την Αίθουσα για τα όρια του κοινοβουλευτισμού και τη διάκριση των εξουσιών. Διότι δεν μπορεί να έρχεται ένα κόμμα και ουσιαστικά να μας βάζει από το παράθυρο μία καθεστωτική αντίληψη ότι δεν θέλει κανέναν έλεγχο από κανέναν. Διότι, ουσιαστικά, αυτό είναι οι ανεξάρτητες αρχές.</seg>
                    <seg xml:id="ParlaMint-GR_2019-01-29-S1-commons.seg1171">Και το τρίτο μου σχόλιο έχει να κάνει, κύριε Πρόεδρε, με το γεγονός πως μας κατηγόρησαν - σωστά, αυτή είναι η δουλειά τους - οι ομιλητές του ΣΥΡΙΖΑ και ο τελευταίος ομιλητής ότι δεν αναγνωρίζουμε τις μεταρρυθμίσεις τους. Προσέξτε τι είπα εγώ στην τοποθέτησή μου ως Κοινοβουλευτικός Εκπρόσωπος. Είπα ότι υπάρχουν εμβληματικές μεταρρυθμίσεις που έχουν αποτυπωθεί στη συνείδηση της κοινής γνώμης και τις υπερασπίζονται σήμερα κόμματα που τότε τις πολέμησαν. Όταν, λοιπόν, ο ΣΥΡΙΖΑ θα καταφέρει να καταξιώσει στη συνείδηση της κοινής γνώμης μία μεταρρύθμιση ως αποτελεσματική, τότε να έρθει να μας το πει.</seg>
                    <seg xml:id="ParlaMint-GR_2019-01-29-S1-commons.seg1172">Αυτά τα τρία σχόλια ήθελα να κάνω. Επί του νομοσχεδίου αναφέρθηκε ο εισηγητής μας.</seg>
                </u>
                <u xml:id="ParlaMint-GR_2019-01-29-S1-commons.u295" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1173">Ο κ. Κρέτσος θέλει κάτι να διευκρινίσει και μετά τον λόγο έχει η κυρία Υπουργός.</seg>
                </u>
                <u xml:id="ParlaMint-GR_2019-01-29-S1-commons.u296" ana="#regular" who="#ΚΟΥΤΣΟΥΚΟΣ_ΔΗΜΗΤΡΙΟΥ_ΓΙΑΝΝΗΣ">
                    <seg xml:id="ParlaMint-GR_2019-01-29-S1-commons.seg1174">Με συγχωρείτε, κύριε Κρέτσο.</seg>
                    <seg xml:id="ParlaMint-GR_2019-01-29-S1-commons.seg1175">Κύριε Πρόεδρε, αφορά εσάς αυτό. Εδώ βλέπω ότι η τροπολογία έχει καταγραφεί με ώρα 17.50΄.</seg>
                    <seg xml:id="ParlaMint-GR_2019-01-29-S1-commons.seg1176">Θυμάστε ότι την προηγούμενη φορά με παρέμβαση του κ. Βούτση εδώ παρατάθηκε η συζήτηση, ακριβώς γιατί υπήρχε μία κατάχρηση των τροπολογιών. Δεν έβγαλε συμπεράσματα κανένας, ούτε εσείς ούτε η Κυβέρνηση; Δηλαδή θα φέρνουμε τροπολογίες εδώ μέχρι την ώρα που ολοκληρώνεται η συζήτηση, για να μην μπορεί να γίνει μία ουσιαστική συζήτηση;</seg>
                    <seg xml:id="ParlaMint-GR_2019-01-29-S1-commons.seg1177">Γιατί, κύριε Κρέτσο, τώρα που αναβάλλατε την πληρωμή των καναλαρχών ο κ. Χουλιαράκης με εγκύκλιό του σαρώνει τα αποθεματικά των φορέων και των Οργανισμών της Γενικής Κυβέρνησης. Από τη μία μεριά, δηλαδή, μαζεύουμε για να έχουμε το περιβόητο «μαξιλάρι» και από την άλλη δίνουμε τράτο σε αυτούς που οφείλουν. Μπορείτε να μας το εξηγήσετε αυτό;</seg>
                    <seg xml:id="ParlaMint-GR_2019-01-29-S1-commons.seg1178">Ευχαριστώ.</seg>
                </u>
                <u xml:id="ParlaMint-GR_2019-01-29-S1-commons.u297" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1179">Τον λόγο έχει ο κ. Κρέτσος.</seg>
                </u>
                <u xml:id="ParlaMint-GR_2019-01-29-S1-commons.u298" ana="#regular" who="#ΕΛΕΥΘΕΡΙΟΣ_ΚΡΕΤΣΟΣ">
                    <seg xml:id="ParlaMint-GR_2019-01-29-S1-commons.seg1180">Πόσο χρόνο έχω; Δύο λεπτά. Συγγνώμη δεν είμαι έμπειρος στα κοινοβουλευτικά.</seg>
                    <seg xml:id="ParlaMint-GR_2019-01-29-S1-commons.seg1181">Ορμώμενος, όμως, απ' αυτό που είπε ο κ. Κουτσούκος και από τις ενστάσεις του κ. Γεωργαντά, θέλω να σας πω ότι η τεκμηρίωση της τροπολογίας ήταν πολύ συγκεκριμένη. Οι τηλεοπτικοί σταθμοί για πρώτη φορά, κύριε Κουτσούκο και κύριε Γεωργαντά, πληρώνουν για την παραχώρηση του δημόσιου αγαθού, που λέγεται φάσμα. Και το λέω και σε εσάς, κύριε Κατσώτη, γιατί και εσείς κάποτε είχατε μία συχνότητα την οποία κάπως μεταπουλήσατε σε μία offshore.</seg>
                    <seg xml:id="ParlaMint-GR_2019-01-29-S1-commons.seg1182">Εμάς - το είπα στην τροπολογία - μας ενδιαφέρει και η ρύθμιση και η νομιμότητα η οποία επήλθε. Και αυτή η Κυβέρνηση την έφερε μετά από αλλεπάλληλες προσπάθειες και απόπειρες. Και, δυστυχώς, κύριε Βορίδη - που γελάτε - εσείς κάνατε τα πάντα να μη γίνουν και τώρα βγαίνετε πολύ ευαίσθητοι, γιατί δεν πληρώνουν οι καναλάρχες. Σας το λέω, οι καναλάρχες θα πληρώσουν και ενδεχομένως μπορεί να έρθουνε και οι πέντε νόμιμοι καναλάρχες μέχρι τις 31 Γενάρη να πληρώσουν.</seg>
                    <seg xml:id="ParlaMint-GR_2019-01-29-S1-commons.seg1183">Απλώς δίνουμε μία διευκόλυνση - όντως είναι διευκόλυνση - cash flow, μήπως πληρώσουν τρεις μήνες αργότερα, γιατί πλήρωσαν ήδη τρεις μήνες νωρίτερα. Και γιατί; Διότι ο νόμος που φέραμε εμείς ήταν πάρα πολύ αυστηρός.</seg>
                    <seg xml:id="ParlaMint-GR_2019-01-29-S1-commons.seg1184">Μιλάμε για τετρακόσια άτομα εργαζόμενους κατ' ελάχιστον πλήρους απασχόλησης, κύριε Βορίδη. Εσείς λέγατε ότι δεν χρειάζεται να υπάρχει ελάχιστος αριθμός εργαζόμενων. Αυτό πώς το χαρακτηρίζετε; Εγώ το λέω καθαρά ότι ήταν δώρο στη διαπλοκή. Και το πολεμήσατε εσείς και το ΚΙΝΑΛ.</seg>
                </u>
                <u xml:id="ParlaMint-GR_2019-01-29-S1-commons.u299" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1185">Να συγκεντρωθούμε στο θέμα μας.</seg>
                </u>
                <u xml:id="ParlaMint-GR_2019-01-29-S1-commons.u300" ana="#regular" who="#ΕΛΕΥΘΕΡΙΟΣ_ΚΡΕΤΣΟΣ">
                    <seg xml:id="ParlaMint-GR_2019-01-29-S1-commons.seg1186">Να συγκεντρωθούμε, λοιπόν. Θεωρώ ότι η ρύθμιση είναι ανώδυνη. Δεν αναβλήθηκε καμμία δόση. Δίνεται μία διευκόλυνση για όσους θέλουν να την κάνουν χρήση.</seg>
                    <seg xml:id="ParlaMint-GR_2019-01-29-S1-commons.seg1187">Και παρακαλώ πολύ, ειδικά στο θέμα της ρύθμισης του ραδιοτηλεοπτικού τοπίου, έχετε αφήσει πολύ καθαρό το αποτύπωμα σας, όχι μόνο γιατί δεν κάνετε ποτέ ένα διαγωνισμό, αλλά και γιατί ποτέ δεν ενδιαφερθήκατε. Και όταν εμείς το επιχειρήσαμε, ουσιαστικά λειτουργήσατε ως αυτόκλητοι υπερασπιστές του πορτοφολιού των καναλαρχών.</seg>
                    <seg xml:id="ParlaMint-GR_2019-01-29-S1-commons.seg1188">Θα μπορούσα να συνεχίσω. Θα σας πω μόνο τέσσερα νούμερα για το τέλος. Για τα τέλη συχνοτήτων εισπράξαμε περίπου 25 εκατομμύρια ευρώ, ενώ εσείς τα είχατε αφήσει στα συρτάρια. Τον φόρο τηλεοπτικής διαφήμισης του ν.3845 τον είχατε κάνει εσείς αναστολή, κύριε Κουτσούκο. Και την ίδια στιγμή, την τελευταία ημέρα, με την κοπή της βασιλόπιτας, δίνατε μία συνέχεια σε αυτό το ιδιότυπο καθεστώς νομιμοφάνειας, με τις προσωρινές άδειες λειτουργίας, ενώ εμείς εισπράξαμε 175 εκατομμύρια από τον φόρο της τηλεοπτικής διαφήμισης. Βρίσκεται τώρα ένας διαγωνισμός για δύο εναπομείνασες τηλεοπτικές άδειες. Επομένως, θα έρθουν και άλλα έσοδα.</seg>
                    <seg xml:id="ParlaMint-GR_2019-01-29-S1-commons.seg1189">Θα μπορούσα, επίσης, να συνεχίσω λέγοντας και για το κλείσιμο της ΕΡΤ και για τον διαγωνισμό - παρωδία της «DIGEA» και για την έλλειψη κατοχύρωσης συχνοτήτων κ.λπ.. Στο σπίτι του κρεμασμένου ας μη μιλάμε για σχοινί.</seg>
                </u>
                <u xml:id="ParlaMint-GR_2019-01-29-S1-commons.u301" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1190">Τον λόγο έχει η κυρία Υπουργός.</seg>
                </u>
                <u xml:id="ParlaMint-GR_2019-01-29-S1-commons.u302" ana="#regular" who="#ΚΑΤΣΩΤΗΣ_ΠΕΡΙΚΛΗ_ΧΡΗΣΤΟΣ">
                    <seg xml:id="ParlaMint-GR_2019-01-29-S1-commons.seg1191">Κύριε Πρόεδρε, μετά την Υπουργό, θέλω τον λόγο.</seg>
                </u>
                <u xml:id="ParlaMint-GR_2019-01-29-S1-commons.u303" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1192">Εξαντλήθηκε η διαδικασία.</seg>
                </u>
                <u xml:id="ParlaMint-GR_2019-01-29-S1-commons.u304" ana="#regular" who="#ΚΑΤΣΩΤΗΣ_ΠΕΡΙΚΛΗ_ΧΡΗΣΤΟΣ">
                    <seg xml:id="ParlaMint-GR_2019-01-29-S1-commons.seg1193">Ακούστηκαν εδώ τόσα πράγματα! Μπούρδες θα μας λένε πάλι εδώ; Μπούρδες αντικομουνιστικές, είναι για να κρύψει τις πομπές του, την πρόκληση αυτή, τη συνεργασία με τους καναλάρχες! Θέλει να καλύψει αυτό το σκάνδαλο. Δεν φτάνει που το αντίτιμο αυτό πήγε σε βάθος δεκαετίας, έρχεται τώρα με διάφορες διευκολύνσεις, να μας πει τι; Ότι πρώτη φορά επιβάλλει αντίτιμο;</seg>
                </u>
                <u xml:id="ParlaMint-GR_2019-01-29-S1-commons.u305" ana="#regular" who="#ΕΛΕΥΘΕΡΙΟΣ_ΚΡΕΤΣΟΣ">
                    <seg xml:id="ParlaMint-GR_2019-01-29-S1-commons.seg1194">…όταν δινόταν η μάχη για τις τηλεοπτικές άδειες να πηγαίνετε στα κανάλια των καναλαρχών και να υπερασπίζεστε την ανομία.</seg>
                </u>
                <u xml:id="ParlaMint-GR_2019-01-29-S1-commons.u306" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1195">Σας παρακαλώ, κύριε Υπουργέ!</seg>
                </u>
                <u xml:id="ParlaMint-GR_2019-01-29-S1-commons.u307" ana="#regular" who="#ΕΛΕΥΘΕΡΙΟΣ_ΚΡΕΤΣΟΣ">
                    <seg xml:id="ParlaMint-GR_2019-01-29-S1-commons.seg1196">Οι δημόσιες συχνότητες είναι δημόσιες. Δεν καταλαβαίνω…</seg>
                </u>
                <u xml:id="ParlaMint-GR_2019-01-29-S1-commons.u308" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1197">Τον λόγο έχει η κυρία Υπουργός.</seg>
                </u>
                <u xml:id="ParlaMint-GR_2019-01-29-S1-commons.u309" ana="#regular" who="#ΜΑΡΙΑ-ΕΛΙΖΑΣ_ΞΕΝΟΓΙΑΝΝΑΚΟΠΟΥΛΟΥ">
                    <seg xml:id="ParlaMint-GR_2019-01-29-S1-commons.seg1198">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-29-S1-commons.seg1199">Κυρίες και κύριοι Βουλευτές, θέλω κατ' αρχάς να ευχαριστήσω θερμά όλους τους Βουλευτές, τους εισηγητές, τους αγορητές, που πήραν τον λόγο και για τις παρατηρήσεις και για τα σχόλιά τους.</seg>
                    <seg xml:id="ParlaMint-GR_2019-01-29-S1-commons.seg1200">Νομίζω ότι η προσπάθειά μας, και στην επιτροπή και σήμερα, ήταν να κάνουμε μία ουσιαστική συζήτηση γύρω από ένα κρίσιμο θέμα, όπως είναι η δημόσια διοίκηση, η λειτουργία της προς όφελος του δημοσίου συμφέροντος, του πολίτη και της χώρας.</seg>
                    <seg xml:id="ParlaMint-GR_2019-01-29-S1-commons.seg1201">Θα μου επιτρέψετε, πριν μπω στα συγκεκριμένα θέματα - για να δώσω απαντήσεις για τα ζητήματα που ετέθησαν και να αναφερθώ στις τροπολογίες - να κάνω τρεις πολιτικές παρατηρήσεις. Δεν μπορώ να το αποφύγω, γιατί υπήρξαν ορισμένες τοποθετήσεις - επισημαίνω ιδιαίτερα την τοποθέτηση του Κοινοβουλευτικού Εκπροσώπου της Νέας Δημοκρατίας κ. Τζαβάρα, αλλά και κάποιων άλλων - οι οποίες ήταν εκτός κλίματος της γενικής δημιουργικής συζήτησης, που είχαμε κάνει για το σχέδιο νόμου. Οφείλω λοιπόν, να πω τρία πράγματα.</seg>
                    <seg xml:id="ParlaMint-GR_2019-01-29-S1-commons.seg1202">Πρώτα απ' όλα, η Κυβέρνηση του ΣΥΡΙΖΑ πήρε ψήφο εμπιστοσύνης, βάσει του Συντάγματος και του Κανονισμού της Βουλής, μόλις πριν δεκαπέντε ημέρες. Εδώ προσπαθεί ένα μέρος της Αντιπολίτευσης, συνεχώς, και κυρίως η Αξιωματική Αντιπολίτευση, να αναδεικνύει το ζήτημα αυτό, δηλαδή αν υπάρχει ή δεν υπάρχει εμπιστοσύνη. Είναι ένα σαφές θέμα. Βάσει του Συντάγματος και του Κανονισμού της Βουλής ο Πρωθυπουργός ζήτησε και πήρε την ψήφο εμπιστοσύνης, ακριβώς για να συνεχιστεί η υλοποίηση ενός συγκεκριμένου κυβερνητικού έργου, μέσα στο οποίο είναι και το σχέδιο νόμου, που συζητάμε σήμερα.</seg>
                    <seg xml:id="ParlaMint-GR_2019-01-29-S1-commons.seg1203">Επειδή είναι πολύ του συρμού και τον ακούμε με κάθε ευκαιρία, κυρίως από την Αντιπολίτευση, ο όρος «εργαλειοποίηση» θα έλεγα πως, παρ' ότι δεν μ' αρέσει να τον χρησιμοποιώ, δεν πρέπει να εργαλειοποιούμε, λοιπόν, ούτε το Σύνταγμα ούτε τον Κανονισμό της Βουλής κατά το δοκούν, για να ασκήσουμε απλώς αντιπολίτευση.</seg>
                    <seg xml:id="ParlaMint-GR_2019-01-29-S1-commons.seg1204">Καλλιεργείται επίσης - και αυτή είναι η δεύτερη παρατήρηση - μία τεχνητή ένταση. Γιατί είναι άλλο πράγμα η πολιτική αντιπαράθεση, η ανάδειξη των διαφορετικών πολιτικών, που είναι υγεία για τη δημοκρατία. Ιδιαίτερα σε αυτήν την περίοδο, μετά τα μνημόνια που, αναδεικνύονται οι διαφορετικές πολιτικές και οι δύο βασικοί πόλοι έκφρασης αυτών των πολιτικών αφενός, ο προοδευτικός αριστερός και οι πολιτικές, που αυτήν τη στιγμή υλοποιεί η Κυβέρνηση δημιουργεί μια ευρύτερη προοδευτική συσπείρωση και αφετέρου, ο νεοφιλελεύθερος και συντηρητικός, δυστυχώς, και με ακροδεξιά στοιχεία, όπως φαίνεται και στον δημόσιο λόγο.</seg>
                    <seg xml:id="ParlaMint-GR_2019-01-29-S1-commons.seg1205">‘Άλλο όμως η τεχνητή ένταση, η οποία καλλιεργείταιόλο το προηγούμενο διάστημα με ισοπέδωση και καταστροφολογία. Αναφέρθηκε και ο Υπουργός Οικονομικών χαρακτηριστικά. Η αμφισβήτηση που υπήρχε για κάθε βήμα είτε εξόδου από το μνημόνιο είτε με τους όρους, που θα γίνει η έξοδος, όσον αφορούσε τη σύνταξη, που τελικά κατοχυρώθηκε, όσο αφορούσε, φυσικά, και την επιτυχημένη σήμερα έξοδο στις αγορές, που τελικά, είναι κάτι, που θα έπρεπε, μάλλον, να ενοποιηθούμε όλοι και να χαρούμε.</seg>
                    <seg xml:id="ParlaMint-GR_2019-01-29-S1-commons.seg1206">Όταν λέμε «ανακτούμε κυριαρχία», εννοούμε ότι η κυριαρχία ανακτάται με πολλούς τρόπους, βήμα - βήμα και σε όλα τα πεδία. Ένα κομμάτι της κυριαρχίας είναι και αυτό.</seg>
                    <seg xml:id="ParlaMint-GR_2019-01-29-S1-commons.seg1207">Ακούστηκαν όμως, και αυτή είναι η τρίτη παρατήρηση, κάποια πράγματα, που τα θεωρώ και απαράδεκτα και αντιδημοκρατικά, και δεν έχει σχέση με τα εθνικά θέματα. Ακούστηκαν φράσεις, όπως «οι προσλήψεις Μακεδονίας», «ο κατώτατος μισθός Μακεδονίας». Μα, είναι δυνατόν;</seg>
                    <seg xml:id="ParlaMint-GR_2019-01-29-S1-commons.seg1208">Έγινε ολόκληρη συζήτηση εδώ για τη Συμφωνία των Πρεσπών. Ακούστηκαν όλες οι απόψεις. Υπήρχε μία εθνική θέση από το 2008. Πάνω σε αυτήν τη θέση οικοδομήθηκε η διαπραγμάτευση, που κατέληξε στη Συμφωνία των Πρεσπών και έλαβε μία ξεκάθαρη πλειοψηφία, μόλις πριν λίγες ημέρες σε αυτήν τη Βουλή, μία συμφωνία επωφελή για τη χώρα μας, για τα Βαλκάνια και για την Ευρώπη συνολικά.</seg>
                    <seg xml:id="ParlaMint-GR_2019-01-29-S1-commons.seg1209">Θα έλεγα, λοιπόν, ότι, όπως ήταν απαράδεκτο που είχε λεχθεί και από τον Αρχηγό της Αξιωματικής Αντιπολίτευσης, ότι υπήρξε συναλλαγή για τις συντάξεις, εξίσου απαράδεκτο είναι να συνδέουμε ένα θέμα εθνικό, για μια συμφωνία, που πλέονέχει κυρωθεί από τη Βουλή των Ελλήνων, με το ζήτημα είτε των προσλήψεων είτε του κατώτατου μισθού. Θέματα που εκφράζουν την διαφορετική πολιτική αυτής της Κυβέρνησης.</seg>
                    <seg xml:id="ParlaMint-GR_2019-01-29-S1-commons.seg1210">Και, επειδή θεωρούνται αυτονόητα και δεδομένα όλα, θα πω ότι για τις προσλήψεις δεν είναι έτσι. Γιατί το ίδιο το κόμμα της Αξιωματικής Αντιπολίτευσης, διά του Αρχηγού του, στη Διεθνή Έκθεση Θεσσαλονίκης δήλωνε ότι ένα από τα βασικά θέματα, που εκείνοι εξαγγέλλουν και πιστεύουν, είναι η επιστροφή στους πιο σκληρούς μνημονιακούς κανόνες τού ένα προς πέντε. Άρα, αφενός, πώς είναι δεδομένες αυτές οι πολιτικές και αφετέρου, οι απαράδεκτες δηλώσεις περί συναλλαγών; Εδώ πρόκειται για μια ξεκάθαρη πολιτική, που έχει και θεσμικά στοιχεία και γι'αυτό επιδιώκουμε τις ευρύτερες συναινέσεις, αλλά έχει και καθαρό ιδεολογικό και πολιτικό πρόσημο.</seg>
                    <seg xml:id="ParlaMint-GR_2019-01-29-S1-commons.seg1211">Όσον αφορά το μεγάλο ερώτημα, γιατί καταθέτουμε τώρα αυτό το σχέδιο νόμου: Αυτό συμβαίνει γιατί τώρα η χώρα μας βγήκε από τα μνημόνια, τους προηγούμενους μήνες. Γιατί τώρα ισχύει ο κανόνας ένα προς ένα, των προσλήψεων, ξεκινώντας από το 2019, όπου βάσει του κανόνα ένα προς ένα των αποχωρήσεων, που έχουν γίνει μέχρι τέλη Δεκεμβρίου, ανέρχονται σε εννέα χιλιάδες σαράντα προσλήψεις. Γιατί τώρα χρειάζεται να στηρίξουμε το ΑΣΕΠ ,το οποίο έχει επιφορτιστεί με πολύ μεγάλο όγκο δουλειάς και πολλές αρμοδιότητες, για να μπορέσουν όλα να γίνουν σωστά, σύμφωνα με τον νόμο, με αξιοκρατία, με διαφάνεια.</seg>
                    <seg xml:id="ParlaMint-GR_2019-01-29-S1-commons.seg1212">Από την άλλη, επειδή ακριβώς δεν έχουμε καμμία σκοπιμότητα - και κάνουμε μια θεσμική αλλαγή, προς όφελος της χώρας - από την πρώτη στιγμή και χωρίς να διστάσουμε καθόλου, αποδεχθήκαμε τις δύο προτάσεις του εισηγητή της Νέας Δημοκρατίας όσον αφορά τις μελλοντικές προσλήψεις, δηλαδή τις προσλήψεις του 2020, γιατί ις προσλήψεις του 2019 η Κυβέρνηση προχωράει με βάση την εντολή, που έχει, και την ψήφο εμπιστοσύνης και υλοποιεί το πρόγραμμά της. Και εκεί ήμασταν σαφείς.</seg>
                    <seg xml:id="ParlaMint-GR_2019-01-29-S1-commons.seg1213">Αυτό νομίζω ότι είναι η καλύτερη απόδειξη ότι εν προκειμένω, δεν νομοθετούμε επειδή θέλουμε τους «ημετέρους» ή να καλλιεργήσουμε προσδοκίες, ούτε τίποτα τέτοιο. Νομοθετούμε γιατί αυτό πιστεύουμε ότι είναι το ορθό. Και μάλιστα, με κάπως ειρωνικό τρόπο, ο κ. Τζαβάρας είπε: «Γιατί μιλάτε για στρατηγικό προγραμματισμό των προσλήψεων…</seg>
                    <seg xml:id="ParlaMint-GR_2019-01-29-S1-commons.seg1214">Κύριε Πρόεδρε, σας παρακαλώ, θα χρειαστώ δύο λεπτά, γιατί έχουν ειπωθεί πάρα πολλά πράγματα.</seg>
                    <seg xml:id="ParlaMint-GR_2019-01-29-S1-commons.seg1215">Ο λόγος που βάζουμε τη λέξη «στρατηγικός» είναι γιατί δεν θέτουμε τις προσλήψεις, ως αυτοσκοπό, ως βόλεμα, αλλά το αντίθετο. Αναφερόμαστε σε στρατηγική ανάλυση των αναγκών του δημοσίου, στη διασύνδεσή τους με τη συνολική στρατηγική για την ανάπτυξη και την παραγωγική και κοινωνική ανασυγκρότηση της χώρας, για να είναι αυτή η δημόσια διοίκηση χρήσιμη σε αυτήν την κατεύθυνση και φυσικά εντός του δημοσιονομικού πλαισίου της χώρας.</seg>
                    <seg xml:id="ParlaMint-GR_2019-01-29-S1-commons.seg1216">Αυτοί είναι οι τρεις πυλώνες του στρατηγικού μας σχεδίου για τις προσλήψεις και δεν μπορώ να καταλάβω γιατί οποιοδήποτε κόμμα αυτή τη στιγμή στη Βουλή έχει πρόβλημα με μια τέτοια ανάλυση, η οποία διαμορφώνει ένα θεσμικό πλαίσιο, σε σχέση με τις πραγματικές ανάγκες της χώρας, πάνω απ' όλα, και του δημόσιου τομέα.</seg>
                    <seg xml:id="ParlaMint-GR_2019-01-29-S1-commons.seg1217">Όσον αφορά τα ζητήματα που τέθηκαν για το ΑΣΕΠ. Είναι σαφής η υποστήριξη στο ΑΣΕΠ. Είναι σαφής με κάθε τρόπο, γιατί του δίνουμε τη δυνατότητα του προγραμματισμού, που δεν είχε και ζητούσε. Όλες οι διατάξεις συντάχθηκανσε συνεργασία με το ΑΣΕΠ, με σεβασμό στην ανεξαρτησία του και τον ρόλο του. Γιατί του δίνουμε τη δυνατότητα να επιταχύνει αυτές τις διαδικασίες, να τις απλουστεύσει - γιατί αυτό μας αφορά και ως δημόσιο συμφέρον, αλλά και για τους πολίτες, και το ενισχύοντάς το με προσωπικό. Δεν είναι διατάξεις, όπως είπε ο κ. Τζαβάρας, εσωτερικής ρύθμισης το πώς αποφασίζει η Ολομέλεια και τα τμήματα. Προφανώς, ο κ. Τζαβάρας δεν είχε μελετήσει σωστά, γιατί στην επιτροπή τα είχαμε κουβεντιάσει αυτά τα θέματα.</seg>
                    <seg xml:id="ParlaMint-GR_2019-01-29-S1-commons.seg1218">Λυπάμαι που απαντώ εν τη απουσία του, αλλά προσπάθησα και με την προηγμούμενη παρέμβασή μου να απαντήσω σε κάποια ζητήματα. Γιατί αφορά την αξιοπιστία του ΑΣΕΠ, όταν δύο τμήματα του ΑΣΕΠ κρίνουν διαφορετικά τα προσόντα των υποψηφίων και υπάρχουν προκηρύξεις, οι οποίες πηγαίνουν στα δικαστήρια, όπως των δικαστικών υπαλλήλων και ότι έχουν πρόβλημα.</seg>
                    <seg xml:id="ParlaMint-GR_2019-01-29-S1-commons.seg1219">Προασπίζουμε, λοιπόν, την αξιοπιστία και στηρίζουμε το ΑΣΕΠ και δεν κάνουμε εσωτερικές διευθετήσεις. Το ΑΣΕΠ είναι διοικητική αρχή και όχι δικαστική. Συνεπώς, η Ολομέλεια δίνει την τελικήενιαία ερμηνεία, όπως κρίνει, ώστε να διασφαλίζεται η ισονομία και ισοτιμία, χωρίς προβλήματα.</seg>
                    <seg xml:id="ParlaMint-GR_2019-01-29-S1-commons.seg1220">Επιπλέον, στηρίζουμε το ΑΣΕΠ σε προσωπικό με αποσπάσεις και στο μέλλον ελπίζουμε και με μόνιμο προσωπικό. Θέτουμε τη ρύθμιση για την πληροφορική και τα ψηφιακά δικαιολογητικά, προκειμένου να να υπάρξει η δυνατότητα στο ΑΣΕΠ να ανταπεξέλθει στον νέο του ρόλο.</seg>
                    <seg xml:id="ParlaMint-GR_2019-01-29-S1-commons.seg1221">Έρχομαι τώρα στο σημείο, που νομίζω ότι έχει γίνει η μεγαλύτερη πολεμική προς το σχέδιο νόμου και πρόκειται και για θεσμικές ρυθμίσεις, που θα πίστευε κανείς ότι θα είχαν και μια καλύτερη υποδοχή.</seg>
                    <seg xml:id="ParlaMint-GR_2019-01-29-S1-commons.seg1222">Όσον αφορά το Γνωμοδοτικό Συμβούλιο, είναι ένα γνωμοδοτικό συμβούλιο που δημιουργείται ακριβώς, επειδή εισερχόμαστε σε μία φάση στρατηγικής ανάπτυξης της δημόσιας διοίκησης, ώστε όλοι οι φορείς να έχουν μία υποστήριξη - από το Υπουργείο Οικονομικών για το δημοσιονομικό, το Υπουργείο Ψηφιακής Πολιτικής για τον ψηφιακό μετασχηματισμό, το Υπουργείο Εσωτερικών για την αυτοδιοίκηση, ένα άλλο μεγάλο κομμάτι της δημόσιας διοίκησης, το ΕΚΔΔΑ, η ΑΔΕΔΥ, πανεπιστημιακοί ειδικοί για τα θέματα αυτά - προκειμένου να τίθενται τα θέματα, να αξιολογούνται και να γίνονται οι απαραίτητες εισηγήσεις.</seg>
                    <seg xml:id="ParlaMint-GR_2019-01-29-S1-commons.seg1223">Όσον αφορά το περίφημο Παρατηρητήριο Δημόσιας Διοίκησης, για το οποίο έχει γίνει τόση συζήτηση, και την τεχνική βοήθεια, επαναλαμβάνω - και κύριε Βορίδη, σας παρακαλώ, θέλω να το ξεκαθαρίσω αυτό - δεν κοστίζει ένα εκατομμύριο ευρώ. Το αναφέρω, επειδή γράφτηκε και ειπώθηκε κατά κόρον. Θέλω να είμαι σαφής.</seg>
                    <seg xml:id="ParlaMint-GR_2019-01-29-S1-commons.seg1224">Τα λειτουργικά έξοδα συγκρότησης του παρατηρητηρίου και αυτής της νέας δομής, της τεχνικής βοήθειας, αυτή την ειδική γραμματεία είναι 87.000 ευρώ. Τα 280.000 ευρώ, συμπεριλαμβανομένων των 87.000 ευρώ, είναι το μισθολογικό κόστος, που αποτιμά το Γενικό Λογιστήριο για τις μετατάξεις και αποσπάσεις. Αυτά, όμως, δεν είναι επιπλέον έξοδα για τον κρατικό κορβανά. Είναι άνθρωποι, που, ούτως ή άλλως, πλήρωναν άλλες θέσεις και απλώς μετατάσσονται. Δεν είναι επιπλέον κόστος. Θέλω να είμαι σαφής σε αυτό, γιατί έχει υπάρξει παραφιλολογία. Καταλαβαίνω ότι μπορεί να υπάρχει δυσπιστία ότι κρύβεται κάτι από πίσω. Αν και με τις προσλήψεις, αποδείξαμε ότι δεν έχουμε σκοπιμότητα. Είμαστε διαφανείς στο τι επιδιώκουμε. Άρα, τα λειτουργικά έξοδα για αυτήν τη νέα τομεακή γραμματεία με το παρατηρητήριο και την τεχνική βοήθεια είναι 87.000 ευρώ. Να είμαστε σαφείς. Γι' αυτό συζητάμε.</seg>
                    <seg xml:id="ParlaMint-GR_2019-01-29-S1-commons.seg1225">Οι άλλες οι θέσεις που προτείνουμε στο οργανόγραμμα του Υπουργείου…</seg>
                </u>
                <u xml:id="ParlaMint-GR_2019-01-29-S1-commons.u310" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1226">Οι μετατάξεις δεν έχουν κόστος; Όταν αποσπάτε υπαλλήλους από μία δουλειά και τους πηγαίνετε αλλού, αυτό είναι δωρεάν;</seg>
                </u>
                <u xml:id="ParlaMint-GR_2019-01-29-S1-commons.u311" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1227">Παρακαλώ, κύριε Βορίδη, μη διακόπτετε.</seg>
                </u>
                <u xml:id="ParlaMint-GR_2019-01-29-S1-commons.u312" ana="#regular" who="#ΜΑΡΙΑ-ΕΛΙΖΑΣ_ΞΕΝΟΓΙΑΝΝΑΚΟΠΟΥΛΟΥ">
                    <seg xml:id="ParlaMint-GR_2019-01-29-S1-commons.seg1228">Μετατάξεις και αποσπάσεις σημαίνει ότι τον μισθό τους, τον οποίο ήδη λαμβάνουν, θα συνεχίσουν να τον λαμβάνουν στη νέα υπηρεσία. Δηλαδή, δεν προβλέπονται προσλήψεις. Σε κάθε περίπτωση, δεν ισχύει αυτό το ένα εκατομμύριο, που λέτε. Είναι 87.000 ευρώ τα λειτουργικά έξοδα.</seg>
                </u>
                <u xml:id="ParlaMint-GR_2019-01-29-S1-commons.u313" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1229">Από πού…</seg>
                </u>
                <u xml:id="ParlaMint-GR_2019-01-29-S1-commons.u314" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1230">Κύριε Βορίδη, ήσασταν αρκετή ώρα στο Βήμα.</seg>
                </u>
                <u xml:id="ParlaMint-GR_2019-01-29-S1-commons.u315" ana="#regular" who="#ΜΑΡΙΑ-ΕΛΙΖΑΣ_ΞΕΝΟΓΙΑΝΝΑΚΟΠΟΥΛΟΥ">
                    <seg xml:id="ParlaMint-GR_2019-01-29-S1-commons.seg1231">Εγώ θέλω να το διευκρινίσω, γιατί γίνεται μία συζήτηση…</seg>
                </u>
                <u xml:id="ParlaMint-GR_2019-01-29-S1-commons.u316" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1232">Απολογούμαι, κύριε Πρόεδρε, για τη διακοπή.</seg>
                </u>
                <u xml:id="ParlaMint-GR_2019-01-29-S1-commons.u317" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1233">Όχι, δεν χρειάζεται να απολογείστε. Δεν είναι δικαστήριο εδώ.</seg>
                </u>
                <u xml:id="ParlaMint-GR_2019-01-29-S1-commons.u318" ana="#regular" who="#ΜΑΡΙΑ-ΕΛΙΖΑΣ_ΞΕΝΟΓΙΑΝΝΑΚΟΠΟΥΛΟΥ">
                    <seg xml:id="ParlaMint-GR_2019-01-29-S1-commons.seg1234">Κύριε Βορίδη, θέλω να γίνεται διάλογος για να τα αποσαφηνίσουμε, επειδή θα μπούμε και στην ψήφιση επί των άρθρων μετά. Ο κάθε Βουλευτής, βέβαια, θα ψηφίσει με τη συνείδησή του και την πολιτική του άποψη. Τουλάχιστον, όμως, να είναι σαφές το τι ψηφίζουμε και τι αντίκρισμα έχει.</seg>
                    <seg xml:id="ParlaMint-GR_2019-01-29-S1-commons.seg1235">Επίσης, επειδή ειπώθηκαν πάρα πολλά για το μεγάλο κράτος και τις γραμματείες, θέλω να πω ότι το Υπουργείο Διοικητικής Ανασυγκρότησης είναι ένα Υπουργείο που έχει Υπουργό και Γενικό Γραμματέα. Δεν έχουμε Υφυπουργό ή τομεακή Γραμματεία. Έχουμε όμως, μεγάλη ανάγκη και προσπαθούμε να αντεπεξέλθουμε στις απαιτήσεις της διοικητικής ανασυγκρότησης. Οι δομές που θεσπίζουμε δεν επικαλύπτουν αρμοδιότητα άλλου φορέα. Το προηγούμενο παρατηρητήριο ήταν μία στενή δομή, που δεν λειτουργεί και την οποία καταργούμε με αυτό το νομοσχέδιο και ιδρύουμε ένα παρατηρητήριο, το οποίο θα έχει το κύρος, να κάνει τη συλλογή και αξιοποίηση των στοιχείων, καθώς και την παρακολούθηση των μεταρρυθμίσεων της δημόσιας διοίκησης.</seg>
                    <seg xml:id="ParlaMint-GR_2019-01-29-S1-commons.seg1236">Για την τεχνική βοήθεια, για τα ψηφιακά οργανογράμματα, για όλες αυτές τις πτυχές των μεταρρυθμίσεων έχω αναφερθεί αναλυτικά.</seg>
                    <seg xml:id="ParlaMint-GR_2019-01-29-S1-commons.seg1237">Θέλω να πω δύο λόγια, επειδή ειπώθηκαν πολλά για την κινητικότητα. Η κινητικότητα αυτή τη στιγμή, το δεύτερο κύμα του 2018, αφορά πεντέμισι χιλιάδες θέσεις, οι οποίες ήδη είναι στην τελική φάση, γιατί υπήρχαν και οι θέσεις και οι ενδιαφερόμενοι. Αυτό είναι απόδειξη ότι πλέον λειτουργούν και τα ψηφιακά οργανογράμματα. Γι' αυτό είχαμε και το άλμα στην κινητικότητα.</seg>
                    <seg xml:id="ParlaMint-GR_2019-01-29-S1-commons.seg1238">Η κινητικότητα θεωρώ ότι για το εσωτερικό της δημόσιας διοίκησης είναι μία από τις μεγαλύτερες θεσμικές τομές, καθώς έρχεται να απαντήσει στα πραγματικά προσόντα των υπαλλήλων και τις ανάγκες του δημοσίου, χωρίς εσωπελατειακές σχέσεις μέσα στη δημόσια διοίκηση. Πιστεύω ότι και η επιτυχία της κινητικότητας το αποδεικνύει.</seg>
                    <seg xml:id="ParlaMint-GR_2019-01-29-S1-commons.seg1239">Ο κ. Κουτσούκος δεν είναι εδώ, αλλά έθεσε - νομίζω - θέμα για τα πλαστά δικαιολογητικά. Θα ήθελα να επισημάνω ότι ακριβώς με το άρθρο 33, που έχουμε στο παρόν νομοσχέδιο, ενισχύουμε τον έλεγχο που διεξάγεται. Γι' αυτό προβλέπεται ο αυτεπάγγελτος έλεγχος. Νομίζω και ο κ. Μπαλλής το τόνισε αυτό και πολλοί από τους Βουλευτές του ΣΥΡΙΖΑ. Προβλέπεται αυτεπάγγελτος έλεγχος για κάθε κώλυμα, πριν αναλάβει καθήκοντα ένας δημόσιος υπάλληλος. Και στις εννιά χιλιάδες σαράντα αποχωρήσεις του 2018, στις οποίες αναφέρθηκα σε σχέση και με τις προσλήψεις, υπάρχουν και διακόσιες σαράντα περιπτώσεις, οι οποίες είναι απολύσεις, μετά από πειθαρχικά παραπτώματα.</seg>
                    <seg xml:id="ParlaMint-GR_2019-01-29-S1-commons.seg1240">Γιατί είναι άλλο να παλεύουμε για την αξιοκρατία και τη δημοκρατική οργάνωση της δημόσιας διοίκησης και άλλο να έχουμε μια δημόσια διοίκηση ξέφραγο αμπέλι και εις βάρος του δημοσίου συμφέροντος.</seg>
                    <seg xml:id="ParlaMint-GR_2019-01-29-S1-commons.seg1241">Τώρα, όσον αφορά στις τροπολογίες. Έχουν ήδη υποστηριχθεί τέσσερις υπουργικές τροπολογίες από συναδέλφους Υπουργούς. Εγώ θα αναφερθώ στις πέντε τροπολογίες από το δικό μας Υπουργείο και σε μία βουλευτική τροπολογία.</seg>
                    <seg xml:id="ParlaMint-GR_2019-01-29-S1-commons.seg1242">Ξεκινώ, λοιπόν, με την τροπολογία με αριθμό πρωτοκόλλου 1931/24 που έχει δύο διατάξεις. Εδώ, πρώτον, όσον αφορά το ΑΣΕΠ υπήρχε εξ' αρχής, εδώ και καιρό, από τους προηγούμενους νόμους, η διάταξη, σύμφωνα με την οποία, όταν το ΑΣΕΠ διενεργεί τις προκηρύξεις και τη διαδικασία επιλογής προσωπικού, μεταφέρεται ένα μέρος του προϋπολογισμού από τους φορείς προς το ΑΣΕΠ, για να καλύψει τα έξοδα του. Τι συνέβαινε, όμως, στην πράξη; Αυτό το ποσό ή αποδιδόταν πολύ αργά ή δεν αποδιδόταν πολλές φορές καθόλου.</seg>
                    <seg xml:id="ParlaMint-GR_2019-01-29-S1-commons.seg1243">Εδώ, λοιπόν, λύνουμε αυτό το θέμα. Μετά από αίτημα του ΑΣΕΠ, αποσαφηνίζουμε αυτή τη διάταξη και ορίζουμε ότι το 30% πρέπει να προκαταβάλλεται από κάθε φορέα, που το ΑΣΕΠ εξυπηρετεί, γιατί το ΑΣΕΠ διαμορφώνει επιτροπές, έχει έξοδα, έχει μια σειρά ζητήματα και πρέπει να να αντεπεξέλθει..</seg>
                    <seg xml:id="ParlaMint-GR_2019-01-29-S1-commons.seg1244">Η δεύτερη διάταξη της τροπολογίας αφορά την ηλεκτρονική κατάθεση των δικαιολογητικών, κάτι που νομίζω ότι οι Βουλευτές από όλες τις πτέρυγες της Βουλής ζήτησαν και ο κ. Καραβοκύρης είπε ότι από 1-1-2020 θα υπάρχει αυτή η δυνατότητα. Εμείς, λοιπόν, οφείλαμε να φέρουμε και μία διάταξη, που να καθιστά δυνατή αυτήν την υλοποίηση. Προφανώς, και το ΑΣΕΠ πρέπει να μπει στην ψηφιακή εποχή.</seg>
                    <seg xml:id="ParlaMint-GR_2019-01-29-S1-commons.seg1245">Η δεύτερη τροπολογία με γενικό αριθμό πρωτοκόλλου 1933 και ειδικό 26- το λέω για να μπορείτε να παρακολουθείτε - είναι μια τροπολογία, που καταθέτουμε μαζί με τον συνάδελφο Υπουργό Εσωτερικών κ. Χαρίτση και φυσικά με τους Υπουργούς Οικονομικών και αφορά την κινητικότητα για ένα ειδικό θέμα. Αφορά τους αορίστου χρόνου υπαλλήλους, τους ΙΔΑΧ, όπου υπήρχε μια δυσκολία στην κινητικότητα και αυτό αφορά κυρίως τους δήμους, για να το κάνω πιο σαφές. Με νόμο της κυβέρνησης Σαμαρά είχαν καταργηθεί τότε από τα οργανογράμματα των δήμων οι θέσεις αορίστου χρόνου. Και τώρα, η κινητικότητα έχει τη δυνατότητα να αφορά είτε σε μόνιμες θέσεις, είτε σε αορίστου χρόνου θέσεις. Αυτό διατηρείται.</seg>
                    <seg xml:id="ParlaMint-GR_2019-01-29-S1-commons.seg1246">Υπήρχε, όμως, το φαινόμενο, προς τους δήμους να μην μετακινούνται μόνιμοι υπάλληλοι - ένα μεγάλο πρόβλημα σε όλους τους δήμους της χώρας - αλλά αορίστου χρόνου, οι οποίοι δεν μπορούν να μετακινηθούν.</seg>
                    <seg xml:id="ParlaMint-GR_2019-01-29-S1-commons.seg1247">Εδώ, λοιπόν, λύνουμε αυτό το ζήτημα ως εξής: Σαφώς, το προβάδισμα για κάθε θέση που υπάρχει στην κινητικότητα για μόνιμο υπάλληλο, έχει ο μόνιμος υπάλληλος.. Σε περίπτωση που δεν εμφανιστεί μόνιμος υπάλληλος, κι εφόσον έχει τα προσόντα ένας υπάλληλος ΙΔΑΧ, τότε μπορεί να μετακινηθεί κι έτσι θα αντιμετωπίσουμε αυτό το μεγάλο πρόβλημα στους δήμους, καθώς και σε άλλες υπηρεσίες του δημοσίου.</seg>
                    <seg xml:id="ParlaMint-GR_2019-01-29-S1-commons.seg1248">Έρχομαι στην τρίτη τροπολογία με αριθμό πρωτοκόλλου 1934/27.</seg>
                </u>
                <u xml:id="ParlaMint-GR_2019-01-29-S1-commons.u319" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1249">Κυρία Υπουργέ, είναι ήδη γνωστές οι τροπολογίες.</seg>
                </u>
                <u xml:id="ParlaMint-GR_2019-01-29-S1-commons.u320" ana="#regular" who="#ΜΑΡΙΑ-ΕΛΙΖΑΣ_ΞΕΝΟΓΙΑΝΝΑΚΟΠΟΥΛΟΥ">
                    <seg xml:id="ParlaMint-GR_2019-01-29-S1-commons.seg1250">Να μην τις παρουσιάσω; Δύο τροπολογίες είναι ακόμα. Εγώ το κάνω, για να διευκολύνω την ψηφοφορία, γιατί δεν τις είχαμε αναπτύξει.</seg>
                </u>
                <u xml:id="ParlaMint-GR_2019-01-29-S1-commons.u321" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1251">Αφήστε την, κύριε Πρόεδρε, να μας πει.</seg>
                </u>
                <u xml:id="ParlaMint-GR_2019-01-29-S1-commons.u322" ana="#regular" who="#ΜΑΡΙΑ-ΕΛΙΖΑΣ_ΞΕΝΟΓΙΑΝΝΑΚΟΠΟΥΛΟΥ">
                    <seg xml:id="ParlaMint-GR_2019-01-29-S1-commons.seg1252">Το κάνω σεβόμενη το Κοινοβούλιο, κύριε Βορίδη. Από σεβασμό προς το Κοινοβούλιο και προς τους Βουλευτές.</seg>
                </u>
                <u xml:id="ParlaMint-GR_2019-01-29-S1-commons.u323" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1253">Ο κ. Βορίδης λέει ότι δεν έχει απορίες.</seg>
                </u>
                <u xml:id="ParlaMint-GR_2019-01-29-S1-commons.u324" ana="#regular" who="#ΜΑΡΙΑ-ΕΛΙΖΑΣ_ΞΕΝΟΓΙΑΝΝΑΚΟΠΟΥΛΟΥ">
                    <seg xml:id="ParlaMint-GR_2019-01-29-S1-commons.seg1254">Η άλλη τροπολογία αφορά το Υπηρεσιακό Συμβούλιο στο ΑΣΕΠ για ειδικευμένο επιστημονικό προσωπικό. Είναι πάλι σε συνεννόηση με το ΑΣΕΠ. Δεν νομίζω ότι προκαλεί κάποιο πρόβλημα.</seg>
                    <seg xml:id="ParlaMint-GR_2019-01-29-S1-commons.seg1255">H τέταρτη τροπολογία είναι η με αριθμό πρωτοκόλλου 1935/28.. Αναφέρθηκα στην πρωτομιλία μου σε αυτήν. Αφορά τις ημέρες άδειας, λόγω ασθενείας, όπου συντελείται μια προσαρμογή, όσον αφορά τις τρίτεκνες και τις πολύτεκνες μητέρες, αλλά και τις μητέρες των μονογονεϊκών οικογενειών. Βρίσκεταιστη λογική των κοινωνικών διατάξεων και εδώ πιστεύω ότι στο πνεύμα της ευρύτερης συναίνεσης, όσον αφορά τα κοινωνικά θέματα της δημόσιας διοίκησης δεν θα υπάρχει πρόβλημα.</seg>
                    <seg xml:id="ParlaMint-GR_2019-01-29-S1-commons.seg1256">Τέλος, η τροπολογία με αριθμό πρωτοκόλλου 1936/29 αφορά, όπως γνωρίζετε, την προκήρυξη 97 του ΑΣΕΠ που ολοκληρώθηκε μετά από είκοσι χρόνια και ήταν μια δέσμευση της Κυβέρνησης. Σ' αυτούς τους δημοσίους υπαλλήλους, οι οποίοι έχουν ενταχθεί πλέον κανονικά στη δημόσια διοίκηση, αναγνωρίζεται ένας πλασματικός χρόνος, όσον αφορά την εξέλιξή τους. Επίσης, σχετικά με τη Γενική Γραμματεία Συντονισμού της Κυβέρνησης, ρυθμίζονται κάποια ειδικά θέματα για τους υπαλλήλους, που εργάζονται εκεί, σχετικά μετην προσωπική διαφορά.</seg>
                    <seg xml:id="ParlaMint-GR_2019-01-29-S1-commons.seg1257">Τέλος, όσον αφορά τη βουλευτική τροπολογία, που αφορά το ΕΚΔΔΑ, σε σχέση με τη δυνατότητα εξαίρεσης ενός έτους από το σύστημα κινητικότητας μέχρι να αποκτήσει τις μόνιμες θέσεις, που δικαιούται το 2020, και η Πρόεδρος του ΕΚΔΔΑ στην ακρόαση των φορέων το είχε ζητήσει, εμείς μείς μπορούμε να το δεχτούμε.</seg>
                    <seg xml:id="ParlaMint-GR_2019-01-29-S1-commons.seg1258">Κύριε Πρόεδρε, κυρίες και κύριοι Βουλευτές, ευχαριστώ πάρα πολύ και για τον επιπλέον χρόνο. Όπως είπα, κλείνοντας και την πρωτομιλία μου, μία μόνη σκοπιμότητα έχουμε. Δεν έχουμε ούτε κρυφή ατζέντα ούτε καμμία άλλη επιδίωξη. Επιθυμούμε να κατοχυρώσουμε σε αυτήν την νέα εποχή για τη χώρα μας, μια δημόσια διοίκηση δημοκρατική, ανεξάρτητη, αναπτυξιακή και κοινωνική για το δημόσιο συμφέρον και τους Έλληνες πολίτες.</seg>
                    <seg xml:id="ParlaMint-GR_2019-01-29-S1-commons.seg1259">Ευχαριστώ πάρα πολύ.</seg>
                </u>
                <u xml:id="ParlaMint-GR_2019-01-29-S1-commons.u325" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1260">Κι εμείς ευχαριστούμε.</seg>
                    <seg xml:id="ParlaMint-GR_2019-01-29-S1-commons.seg1261">Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, τριάντα εννέα μαθήτριες και μαθητές και τρεις εκπαιδευτικοί συνοδοί από το Μουσικό Γυμνάσιο της Τρίπολης.</seg>
                    <seg xml:id="ParlaMint-GR_2019-01-29-S1-commons.seg1262">Η Βουλή τούς καλωσορίζει.</seg>
                    <seg xml:id="ParlaMint-GR_2019-01-29-S1-commons.seg1263">Κηρύσσεται περαιωμένη η συζήτηση επί της αρχής, των άρθρων και των τροπολογιών του σχεδίου νόμου του Υπουργείου Διοικητικής Ανασυγκρότησης: «Ενδυνάμωση Ανωτάτου Συμβουλίου Επιλογής Προσωπικού (Α.Σ.Ε.Π.), ενίσχυση και αναβάθμιση Δημόσιας Διοίκησης και άλλες διατάξεις» και θα διεξαχθεί η ψηφοφορία διά εκφωνήσεως.</seg>
                    <seg xml:id="ParlaMint-GR_2019-01-29-S1-commons.seg1264">Πριν ξεκινήσω, όμως, την ψηφοφορία, θα ήθελα να σας ενημερώσω ότι, σύμφωνα με τις περιπτώσεις β΄ και γ΄ της παραγράφου 1 του άρθρου 72 του Κανονισμού της Βουλής, ονομαστική ψηφοφορία διεξάγεται όταν διατυπώνονται αντιρρήσεις για το αποτέλεσμα της ψηφοφορίας, καθώς και σε κάθε περίπτωση που ο Πρόεδρος το κρίνει αναγκαίο.</seg>
                    <seg xml:id="ParlaMint-GR_2019-01-29-S1-commons.seg1265">Σύμφωνα με την πάγια πρακτική, που ακολουθούμε στις ψηφοφορίες, οι Κοινοβουλευτικές Ομάδες ψηφίζουν διά των εισηγητών τους. Σε αυτή τη διαδικασία δεν εκφράζονται οι ανεξάρτητοι Βουλευτές, οι οποίοι πλέον αριθμούν τους δεκαέξι.</seg>
                    <seg xml:id="ParlaMint-GR_2019-01-29-S1-commons.seg1266">Επομένως, σε όσα άρθρα δεν διαφαίνεται να διαμορφώνεται η απαιτούμενη πλειοψηφία από τις ψήφους των εισηγητών των Κοινοβουλευτικών Ομάδων, θα διεξαχθεί ονομαστική ψηφοφορία επί των συγκεκριμένων άρθρων, ώστε να εκφραστούν και οι ανεξάρτητοι Βουλευτές, που δεν εκπροσωπούνται από καμμία Κοινοβουλευτική Ομάδα, σύμφωνα με το άρθρο 72 παράγραφος 1, περιπτώσεις β΄ και γ΄ του Κανονισμού της Βουλής.</seg>
                    <seg xml:id="ParlaMint-GR_2019-01-29-S1-commons.seg1267">Ξεκινάμε, λοιπόν, την ψηφοφορία επί της αρχής.</seg>
                </u>
                <u xml:id="ParlaMint-GR_2019-01-29-S1-commons.u326" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1268">Θα ήθελα ένα λεπτό, κύριε Πρόεδρε, τον λόγο για μια διευκρίνιση.</seg>
                </u>
                <u xml:id="ParlaMint-GR_2019-01-29-S1-commons.u327" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1269">Παρακαλώ, κύριε Βορίδη.</seg>
                </u>
                <u xml:id="ParlaMint-GR_2019-01-29-S1-commons.u328" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1270">Επιτρέψτε μου. Εάν δεν διαμορφώνεται πλειοψηφία, γιατί θα διεξαχθεί ονομαστική ψηφοφορία;</seg>
                </u>
                <u xml:id="ParlaMint-GR_2019-01-29-S1-commons.u329" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1271">Σε κάθε άρθρο - όχι σε όλα τα άρθρα - επειδή υπάρχει αυτό το φαινόμενο, που ξέρετε.</seg>
                </u>
                <u xml:id="ParlaMint-GR_2019-01-29-S1-commons.u330" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1272">Ποιο;</seg>
                </u>
                <u xml:id="ParlaMint-GR_2019-01-29-S1-commons.u331" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1273">Των ανεξαρτήτων Βουλευτών, που είναι περισσότεροι από μια αναγνωρισμένη Κοινοβουλευτική Ομάδα, όπως καταλαβαίνετε, κύριε Βορίδη, - και το καταλαβαίνετε - και δεν νομίζω ότι έχετε διάθεση για θόρυβο.</seg>
                </u>
                <u xml:id="ParlaMint-GR_2019-01-29-S1-commons.u332" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1274">Όχι, δεν έχω διάθεση για θόρυβο.</seg>
                    <seg xml:id="ParlaMint-GR_2019-01-29-S1-commons.seg1275">Επιτρέψτε μου, κύριε Πρόεδρε. Έχω διάθεση να αντιληφθώ τις διατάξεις, με τις οποίες προχωράτε.</seg>
                </u>
                <u xml:id="ParlaMint-GR_2019-01-29-S1-commons.u333" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1276">Τις ανέγνωσα ήδη.</seg>
                </u>
                <u xml:id="ParlaMint-GR_2019-01-29-S1-commons.u334" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1277">Μου επιτρέπετε; Έχω τον λόγο, κατ' αρχήν; Δεν θέλω να παραβιάσω κάτι.</seg>
                </u>
                <u xml:id="ParlaMint-GR_2019-01-29-S1-commons.u335" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1278">Παρακαλώ, κύριε Βορίδη.</seg>
                </u>
                <u xml:id="ParlaMint-GR_2019-01-29-S1-commons.u336" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1279">Θα πρέπει, λοιπόν, να γίνεται ψηφοφορία. Στην ψηφοφορία, υπάρχει ένα αποτέλεσμα.</seg>
                    <seg xml:id="ParlaMint-GR_2019-01-29-S1-commons.seg1280">Το αποτέλεσμα αυτό το διακριβώνετε εσείς, κύριε Πρόεδρε, σύμφωνα με τα οριζόμενα στο άρθρο 70 του Κανονισμού της Βουλής.</seg>
                </u>
                <u xml:id="ParlaMint-GR_2019-01-29-S1-commons.u337" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1281">Το άρθρο 72.</seg>
                </u>
                <u xml:id="ParlaMint-GR_2019-01-29-S1-commons.u338" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1282">Όχι, δεν είναι το άρθρο 72.</seg>
                </u>
                <u xml:id="ParlaMint-GR_2019-01-29-S1-commons.u339" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1283">Κύριε Βορίδη, είναι το άρθρο 72.</seg>
                </u>
                <u xml:id="ParlaMint-GR_2019-01-29-S1-commons.u340" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1284">Δεν είναι. Το άρθρο 72 είναι της ονομαστικής.</seg>
                </u>
                <u xml:id="ParlaMint-GR_2019-01-29-S1-commons.u341" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1285">Σας διάβασα συγκεκριμένα, το ακούσατε.</seg>
                </u>
                <u xml:id="ParlaMint-GR_2019-01-29-S1-commons.u342" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1286">Μου επιτρέπετε να πω την άποψή μου ολοκληρωμένα και να ανταλλάξουμε απόψεις μετά και να την αντικρούσετε;</seg>
                </u>
                <u xml:id="ParlaMint-GR_2019-01-29-S1-commons.u343" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1287">Ναι, πείτε τη.</seg>
                </u>
                <u xml:id="ParlaMint-GR_2019-01-29-S1-commons.u344" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1288">Το άρθρο 69 αφορά γενικές διατάξεις για τις ψηφοφορίες. Λέει η παράγραφος 4: «Η διαπίστωση της παρουσίας του απαιτουμένου από το Σύνταγμα ή τον Κανονισμό αριθμού Βουλευτών για τη διεξαγωγή της ψηφοφορίας και τη λήψη απόφασης ανήκει στον Πρόεδρο της Βουλής».</seg>
                    <seg xml:id="ParlaMint-GR_2019-01-29-S1-commons.seg1289">Εσείς πρέπει να πείτε εάν υπάρχει ο απαιτούμενος αριθμός των Βουλευτών και πρέπει να πείτε αν συγκροτείται η πλειοψηφία. Εσείς πρέπει να το πείτε αυτό. Εσείς, λοιπόν, θα κοιτάξετε την Αίθουσα. Στην Αίθουσα θα σας πουν τα κόμματα εάν συμφωνούν ή όχι με ένα άρθρο. Και πρέπει να απαντήσετε. Εάν τα κόμματα διαφωνούν, το άρθρο απορρίπτεται. Γιατί διεξάγετε ονομαστική ψηφοφορία; Θα διακριβώσετε εσείς ότι υπάρχει πλειοψηφία; Αυτό ερωτώ.</seg>
                </u>
                <u xml:id="ParlaMint-GR_2019-01-29-S1-commons.u345" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1290">Τελειώσατε;</seg>
                </u>
                <u xml:id="ParlaMint-GR_2019-01-29-S1-commons.u346" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1291">Ναι, ως προς το θέμα και περιμένω την απάντησή σας, επιφυλασσόμενος.</seg>
                </u>
                <u xml:id="ParlaMint-GR_2019-01-29-S1-commons.u347" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1292">Ναι, βεβαίως.</seg>
                    <seg xml:id="ParlaMint-GR_2019-01-29-S1-commons.seg1293">Εγώ σας ανέγνωσα το συγκεκριμένο άρθρο του Κανονισμού της Βουλής.</seg>
                </u>
                <u xml:id="ParlaMint-GR_2019-01-29-S1-commons.u348" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1294">Ποιο;</seg>
                </u>
                <u xml:id="ParlaMint-GR_2019-01-29-S1-commons.u349" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1295">Αυτό που λέει πότε διεξάγεται ονομαστική ψηφοφορία.</seg>
                </u>
                <u xml:id="ParlaMint-GR_2019-01-29-S1-commons.u350" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1296">Το 72.</seg>
                </u>
                <u xml:id="ParlaMint-GR_2019-01-29-S1-commons.u351" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1297">Σας υπενθύμισα για το πολιτικό σκέλος του σκεπτικού, διότι δεν είναι θέμα αντιληπτικής ικανότητας, κύριε Βορίδη. Προφανώς και την έχετε. Μιλάμε για το πολιτικό σκέλος και την ουσία του Κανονισμού της Βουλής.</seg>
                    <seg xml:id="ParlaMint-GR_2019-01-29-S1-commons.seg1298">Σας είπα ότι ένα πρωτοφανές μεταπολιτευτικό φαινόμενο παρατηρείται σε αυτή τη Βουλή.</seg>
                </u>
                <u xml:id="ParlaMint-GR_2019-01-29-S1-commons.u352" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1299">Ότι είστε μειοψηφία;</seg>
                </u>
                <u xml:id="ParlaMint-GR_2019-01-29-S1-commons.u353" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1300">Όχι, καθόλου.</seg>
                </u>
                <u xml:id="ParlaMint-GR_2019-01-29-S1-commons.u354" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1301">Ποιο; Ότι;</seg>
                </u>
                <u xml:id="ParlaMint-GR_2019-01-29-S1-commons.u355" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1302">Σας ανέγνωσα, λοιπόν, ότι είναι…</seg>
                </u>
                <u xml:id="ParlaMint-GR_2019-01-29-S1-commons.u356" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1303">Τι λέτε τώρα; Αυτό δεν είναι το πρωτοφανές; Δεν έχουμε άλλο πρωτοφανές. Αυτό είναι το πρωτοφανές, ότι είστε μειοψηφία.</seg>
                </u>
                <u xml:id="ParlaMint-GR_2019-01-29-S1-commons.u357" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1304">Κύριε Βορίδη, η επανάληψη είναι μήτηρ μαθήσεως.</seg>
                </u>
                <u xml:id="ParlaMint-GR_2019-01-29-S1-commons.u358" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1305">Εγώ είμαι πολύ δεκτικός στη μάθηση.</seg>
                </u>
                <u xml:id="ParlaMint-GR_2019-01-29-S1-commons.u359" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1306">Όμως, ορισμένες φορές η πολλή επανάληψη είναι αντιπαραγωγικό πράγμα. Καταλάβατε ό,τι σας είπα, γι' αυτό θα προχωρήσουμε στην ψηφοφορία.</seg>
                </u>
                <u xml:id="ParlaMint-GR_2019-01-29-S1-commons.u360" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1307">Το κατάλαβα.</seg>
                    <seg xml:id="ParlaMint-GR_2019-01-29-S1-commons.seg1308">Σας διαβάζω τις διατάξεις, εκτός και αν μου πείτε, κύριε Πρόεδρε - και αυτό λέτε - ότι εσείς ο ίδιος σε κάθε περίπτωση…</seg>
                </u>
                <u xml:id="ParlaMint-GR_2019-01-29-S1-commons.u361" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1309">Ναι, αυτό σας λέω.</seg>
                </u>
                <u xml:id="ParlaMint-GR_2019-01-29-S1-commons.u362" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1310">Αυτό μου λέτε, ότι θα κρίνετε αναγκαίο και τι σημαίνει αυτό; Ότι κάτω θα διαπιστώνετε ότι είστε μειοψηφία και τότε, αφού διαπιστώσετε ότι είστε μειοψηφία, θα κρίνετε, αντί να πείτε ότι απορρίφθηκε η διάταξη, γιατί προσέξτε τι μου λέτε…</seg>
                </u>
                <u xml:id="ParlaMint-GR_2019-01-29-S1-commons.u363" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1311">Έχω…</seg>
                </u>
                <u xml:id="ParlaMint-GR_2019-01-29-S1-commons.u364" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1312">Εγώ σας ρωτώ, γιατί δεν είναι σωστό αυτό που λέτε και είναι παραβίαση του Κανονισμού.</seg>
                </u>
                <u xml:id="ParlaMint-GR_2019-01-29-S1-commons.u365" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1313">Όχι, δεν είναι παραβίαση του Κανονισμού.</seg>
                </u>
                <u xml:id="ParlaMint-GR_2019-01-29-S1-commons.u366" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1314">Ακούστε: Η Βουλή ψηφίζει. Ψηφίζει ή δεν ψηφίζει;</seg>
                    <seg xml:id="ParlaMint-GR_2019-01-29-S1-commons.seg1315">Όταν ψηφίζει, αποφασίζει κιόλας. Τι ονομαστική να κάνουμε;</seg>
                </u>
                <u xml:id="ParlaMint-GR_2019-01-29-S1-commons.u367" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1316">Σας είπα, λοιπόν, κοιτάξτε, κύριε Βορίδη…</seg>
                </u>
                <u xml:id="ParlaMint-GR_2019-01-29-S1-commons.u368" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1317">Ψήφισε η Βουλή και αποφάσισε.</seg>
                    <seg xml:id="ParlaMint-GR_2019-01-29-S1-commons.seg1318">Άρα, λοιπόν, ακούστε: Εσείς έρχεστε και λέτε «ας ψηφίσουμε και αν δεν μου αρέσει το αποτέλεσμα της ψηφοφορίας, θα κάνουμε ονομαστική».</seg>
                </u>
                <u xml:id="ParlaMint-GR_2019-01-29-S1-commons.u369" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1319">Δεν είπα αυτό εγώ.</seg>
                </u>
                <u xml:id="ParlaMint-GR_2019-01-29-S1-commons.u370" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1320">Αυτό λέτε.</seg>
                </u>
                <u xml:id="ParlaMint-GR_2019-01-29-S1-commons.u371" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1321">Αυτό είναι η δική σας ερμηνεία. Με συγχωρείτε.</seg>
                </u>
                <u xml:id="ParlaMint-GR_2019-01-29-S1-commons.u372" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1322">Όχι, αυτό λέτε, αλλιώς πείτε μου πώς το κάνετε.</seg>
                </u>
                <u xml:id="ParlaMint-GR_2019-01-29-S1-commons.u373" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1323">Ποιο είναι το ενδιαφέρον σας, κύριε Βορίδη;</seg>
                </u>
                <u xml:id="ParlaMint-GR_2019-01-29-S1-commons.u374" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1324">Το ενδιαφέρον μου είναι να απορριφθεί το νομοσχέδιο και να μην μπορείτε να νομοθετείτε. Αυτό είναι το ενδιαφέρον μου.</seg>
                </u>
                <u xml:id="ParlaMint-GR_2019-01-29-S1-commons.u375" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1325">Ακούστε λίγο. Το ενδιαφέρον σας…</seg>
                </u>
                <u xml:id="ParlaMint-GR_2019-01-29-S1-commons.u376" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1326">Έχω προφανέστατο ενδιαφέρον, να μην νομοθετείτε ως μειοψηφία.</seg>
                </u>
                <u xml:id="ParlaMint-GR_2019-01-29-S1-commons.u377" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1327">Κύριε Βορίδη, αφήστε τις δολιχοδρομίες, είναι αντιπαραγωγικές.</seg>
                </u>
                <u xml:id="ParlaMint-GR_2019-01-29-S1-commons.u378" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1328">Όχι, δεν είναι αντιπαραγωγικές.</seg>
                </u>
                <u xml:id="ParlaMint-GR_2019-01-29-S1-commons.u379" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1329">Εάν έχετε ενδιαφέρον…</seg>
                </u>
                <u xml:id="ParlaMint-GR_2019-01-29-S1-commons.u380" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1330">Σας βρήκαν τις λανθασμένες διατάξεις.</seg>
                </u>
                <u xml:id="ParlaMint-GR_2019-01-29-S1-commons.u381" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1331">Όχι, παρακαλώ πολύ. Σας τις διάβασα.</seg>
                </u>
                <u xml:id="ParlaMint-GR_2019-01-29-S1-commons.u382" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1332">Πάρτε τις πίσω, να σας φέρουν τις σωστές.</seg>
                </u>
                <u xml:id="ParlaMint-GR_2019-01-29-S1-commons.u383" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1333">Όχι, σας διάβασα τη διάταξη.</seg>
                    <seg xml:id="ParlaMint-GR_2019-01-29-S1-commons.seg1334">Σε κάθε περίπτωση, το ενδιαφέρον σας είναι να διαπιστώσετε την πλειοψηφία, αν υπάρχει. Ε, λοιπόν, θα το διαπιστώσετε αυτό με την παραμικρή λεπτομέρεια, με τον τρόπο που σας διάβασα και επιβεβαιώνεται στο συγκεκριμένο άρθρο του Κανονισμού της Βουλής.</seg>
                </u>
                <u xml:id="ParlaMint-GR_2019-01-29-S1-commons.u384" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1335">Ποιος είναι ο τρόπος;</seg>
                    <seg xml:id="ParlaMint-GR_2019-01-29-S1-commons.seg1336">Κύριε Πρόεδρε, η Βουλή θα ψηφίσει;</seg>
                </u>
                <u xml:id="ParlaMint-GR_2019-01-29-S1-commons.u385" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1337">Τι είπατε;</seg>
                </u>
                <u xml:id="ParlaMint-GR_2019-01-29-S1-commons.u386" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1338">Σας ερωτώ: Η Βουλή θα ψηφίσει, ναι ή όχι;</seg>
                </u>
                <u xml:id="ParlaMint-GR_2019-01-29-S1-commons.u387" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1339">Κύριε Βορίδη, σας είπα πώς θα ψηφίσει η Βουλή και θα το δείτε.</seg>
                </u>
                <u xml:id="ParlaMint-GR_2019-01-29-S1-commons.u388" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1340">Στο άρθρο 15- και μιλάω συγκεκριμένα - είναι εκφρασμένη η διαφωνία των ΑΝΕΛ, καταχωρημένη στην επιτροπή.</seg>
                </u>
                <u xml:id="ParlaMint-GR_2019-01-29-S1-commons.u389" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1341">Ναι, σας είπα, όμως…</seg>
                </u>
                <u xml:id="ParlaMint-GR_2019-01-29-S1-commons.u390" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1342">Θα δούμε αν θα την επαναλάβουν ή όχι.</seg>
                    <seg xml:id="ParlaMint-GR_2019-01-29-S1-commons.seg1343">Εάν την επαναλάβουν, κύριε Πρόεδρε, έχει αποφασίσει η Βουλή, ή όχι;</seg>
                </u>
                <u xml:id="ParlaMint-GR_2019-01-29-S1-commons.u391" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1344">Σας περιέγραψα ακριβώς, λοιπόν, τι θα γίνει αν την επαναλάβουν. Δεν έχει νόημα. Συνεχίζουμε τώρα.</seg>
                </u>
                <u xml:id="ParlaMint-GR_2019-01-29-S1-commons.u392" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1345">Τι θα γίνει; Αν την επαναλάβουν, θα ξαναψηφίσουμε με ονομαστική;</seg>
                </u>
                <u xml:id="ParlaMint-GR_2019-01-29-S1-commons.u393" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1346">Όχι, αυτό που σας είπα.</seg>
                </u>
                <u xml:id="ParlaMint-GR_2019-01-29-S1-commons.u394" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1347">Θα ξαναψηφίσουμε με ονομαστική, αφού έχει αποφασίσει η Βουλή;</seg>
                    <seg xml:id="ParlaMint-GR_2019-01-29-S1-commons.seg1348">Αυτό - με συγχωρείτε, κύριε Πρόεδρε - είναι απαράδεκτο!</seg>
                </u>
                <u xml:id="ParlaMint-GR_2019-01-29-S1-commons.u395" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1349">Ωραία!</seg>
                </u>
                <u xml:id="ParlaMint-GR_2019-01-29-S1-commons.u396" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1350">Όχι, δεν είναι ωραία ούτε είναι εύκολο.</seg>
                </u>
                <u xml:id="ParlaMint-GR_2019-01-29-S1-commons.u397" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1351">Για εσάς δεν είναι ωραίο.</seg>
                </u>
                <u xml:id="ParlaMint-GR_2019-01-29-S1-commons.u398" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1352">Ακούστε: Καταργείτε την πλειοψηφία του Κοινοβουλίου!</seg>
                </u>
                <u xml:id="ParlaMint-GR_2019-01-29-S1-commons.u399" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1353">Όχι, δεν καταργείται, ίσα ίσα…</seg>
                </u>
                <u xml:id="ParlaMint-GR_2019-01-29-S1-commons.u400" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1354">Την καταργείτε! Παίρνει την απόφαση που παίρνει και μετά έρχεστε και λέτε «δεν μας αρέσει η απόφαση, θα ξαναμετρήσουμε».</seg>
                </u>
                <u xml:id="ParlaMint-GR_2019-01-29-S1-commons.u401" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1355">Κύριε Βορίδη, κάνετε διάφορα λογικά άλματα, προκειμένου να θεμελιώσετε μια άποψη.</seg>
                </u>
                <u xml:id="ParlaMint-GR_2019-01-29-S1-commons.u402" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1356">Κανένα άλμα. Εσείς έχετε κάνει άλμα.</seg>
                </u>
                <u xml:id="ParlaMint-GR_2019-01-29-S1-commons.u403" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1357">Σας παρακαλώ. Εγώ σας εξήγησα.</seg>
                </u>
                <u xml:id="ParlaMint-GR_2019-01-29-S1-commons.u404" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1358">Όχι. Μου εξηγήσατε κάτι που … (δεν ακούστηκε).</seg>
                </u>
                <u xml:id="ParlaMint-GR_2019-01-29-S1-commons.u405" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1359">Άρα, δεν θέλετε να διαπιστώσετε εάν υπάρχει πλειοψηφία.</seg>
                </u>
                <u xml:id="ParlaMint-GR_2019-01-29-S1-commons.u406" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1360">Εσείς διαπιστώνετε, κύριε Πρόεδρε. Δεν διαπιστώνω εγώ.</seg>
                </u>
                <u xml:id="ParlaMint-GR_2019-01-29-S1-commons.u407" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1361">Εντάξει. Δεν αντιδικούμε, κύριε Βορίδη.</seg>
                </u>
                <u xml:id="ParlaMint-GR_2019-01-29-S1-commons.u408" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1362">Αντιδικούμε, αλλά εσείς πρέπει να διαπιστώσετε, στην παρούσα ψηφοφορία εάν υπάρχει πλειοψηφία ή όχι.</seg>
                </u>
                <u xml:id="ParlaMint-GR_2019-01-29-S1-commons.u409" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1363">Λοιπόν, δεν αντιδικούμε, προχωρούμε.</seg>
                </u>
                <u xml:id="ParlaMint-GR_2019-01-29-S1-commons.u410" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1364">Πώς προχωρούμε δηλαδή;</seg>
                </u>
                <u xml:id="ParlaMint-GR_2019-01-29-S1-commons.u411" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1365">Προχωρούμε επί της αρχής.</seg>
                </u>
                <u xml:id="ParlaMint-GR_2019-01-29-S1-commons.u412" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1366">Πώς είπαμε; Παιδιά, δεν είναι αυτή… (δεν ακούστηκε).</seg>
                </u>
                <u xml:id="ParlaMint-GR_2019-01-29-S1-commons.u413" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1367">Λοιπόν, προχωρούμε στην ψήφιση επί της αρχής.</seg>
                    <seg xml:id="ParlaMint-GR_2019-01-29-S1-commons.seg1368">Ερωτάται το Σώμα: Γίνεται δεκτό το νομοσχέδιο επί της αρχής;</seg>
                </u>
                <u xml:id="ParlaMint-GR_2019-01-29-S1-commons.u414" ana="#regular" who="#ΜΠΑΛΛΗΣ_ΓΕΩΡΓΙΟΥ_ΣΥΜΕΩΝ">
                    <seg xml:id="ParlaMint-GR_2019-01-29-S1-commons.seg1369">Ναι.</seg>
                </u>
                <u xml:id="ParlaMint-GR_2019-01-29-S1-commons.u415" ana="#regular" who="#ΓΕΩΡΓΑΝΤΑΣ_ΠΑΥΛΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1370">Όχι.</seg>
                </u>
                <u xml:id="ParlaMint-GR_2019-01-29-S1-commons.u416" ana="#regular" who="#ΑΧΜΕΤ_ΣΑΜΠΡΗ_ΙΛΧΑΝ">
                    <seg xml:id="ParlaMint-GR_2019-01-29-S1-commons.seg1371">Όχι.</seg>
                </u>
                <u xml:id="ParlaMint-GR_2019-01-29-S1-commons.u417" ana="#regular" who="#ΗΛΙΟΠΟΥΛΟΣ_ΚΩΝΣΤΑΝΤΙΝΟΥ_ΠΑΝΑΓΙΩΤΗΣ">
                    <seg xml:id="ParlaMint-GR_2019-01-29-S1-commons.seg1372">Όχι.</seg>
                </u>
                <u xml:id="ParlaMint-GR_2019-01-29-S1-commons.u418" ana="#regular" who="#ΚΑΤΣΩΤΗΣ_ΠΕΡΙΚΛΗ_ΧΡΗΣΤΟΣ">
                    <seg xml:id="ParlaMint-GR_2019-01-29-S1-commons.seg1373">Όχι.</seg>
                </u>
                <u xml:id="ParlaMint-GR_2019-01-29-S1-commons.u419" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1374">Ο εισηγητής των ΑΝΕΛ έχει δηλώσει ότι ψηφίζει.</seg>
                </u>
                <u xml:id="ParlaMint-GR_2019-01-29-S1-commons.u420" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1375">Τι σημαίνει ότι το έχει δηλώσει;</seg>
                </u>
                <u xml:id="ParlaMint-GR_2019-01-29-S1-commons.u421" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1376">Ε, το έχει δηλώσει.</seg>
                </u>
                <u xml:id="ParlaMint-GR_2019-01-29-S1-commons.u422" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1377">Θα τρελαθούμε τελείως;</seg>
                </u>
                <u xml:id="ParlaMint-GR_2019-01-29-S1-commons.u423" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1378">Όχι, δεν γίνεται έτσι.</seg>
                </u>
                <u xml:id="ParlaMint-GR_2019-01-29-S1-commons.u424" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1379">Κύριε Πρόεδρε, επειδή δεν έχετε την πλειοψηφία, δεν ψηφίζεται.</seg>
                </u>
                <u xml:id="ParlaMint-GR_2019-01-29-S1-commons.u425" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1380">Όχι, δεν θα γίνει αυτό.</seg>
                </u>
                <u xml:id="ParlaMint-GR_2019-01-29-S1-commons.u426" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1381">Κύριε Πρόεδρε, επειδή…</seg>
                </u>
                <u xml:id="ParlaMint-GR_2019-01-29-S1-commons.u427" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1382">Εντάξει, να ηρεμήσουμε τώρα. Δεν είναι εδώ.</seg>
                </u>
                <u xml:id="ParlaMint-GR_2019-01-29-S1-commons.u428" ana="#regular" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-29-S1-commons.seg1383">Ηλεκτρονικά γιατί δεν γίνεται, κύριε Πρόεδρε;</seg>
                </u>
                <u xml:id="ParlaMint-GR_2019-01-29-S1-commons.u429" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1384">Η δήλωση ψήφου είναι τώρα!</seg>
                </u>
                <u xml:id="ParlaMint-GR_2019-01-29-S1-commons.u430" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1385">Μη χτυπάτε το έδρανο. Μπορεί να γίνει και αύριο. Μην ανησυχείτε.</seg>
                </u>
                <u xml:id="ParlaMint-GR_2019-01-29-S1-commons.u431" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1386">Οπότε θέλετε. Μαζευτείτε να το κάνετε.</seg>
                </u>
                <u xml:id="ParlaMint-GR_2019-01-29-S1-commons.u432" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1387">Ακριβώς. Ωραία. Όχι, δεν είναι αυτό το πράγμα.</seg>
                </u>
                <u xml:id="ParlaMint-GR_2019-01-29-S1-commons.u433" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1388">Αυτό είναι.</seg>
                </u>
                <u xml:id="ParlaMint-GR_2019-01-29-S1-commons.u434" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1389">Σας παρακαλώ πολύ!</seg>
                </u>
                <u xml:id="ParlaMint-GR_2019-01-29-S1-commons.u435" ana="#regular" who="#ΓΚΙΟΛΑΣ_ΔΗΜΗΤΡΙΟΥ_ΙΩΑΝΝΗΣ">
                    <seg xml:id="ParlaMint-GR_2019-01-29-S1-commons.seg1390">Κύριε Πρόεδρε, θα παρακαλούσα να λάβω τον λόγο.</seg>
                </u>
                <u xml:id="ParlaMint-GR_2019-01-29-S1-commons.u436" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1391">Ορίστε, κύριε Γκιόλα, έχετε τον λόγο.</seg>
                </u>
                <u xml:id="ParlaMint-GR_2019-01-29-S1-commons.u437" ana="#regular" who="#ΓΚΙΟΛΑΣ_ΔΗΜΗΤΡΙΟΥ_ΙΩΑΝΝΗΣ">
                    <seg xml:id="ParlaMint-GR_2019-01-29-S1-commons.seg1392">Κύριε Πρόεδρε, το νόημα και η ουσία και το πού προβλέπει η ratio του νόμου για το θέμα της ψηφοφορίας της Βουλής στο Κοινοβούλιο είναι να ανεύρουμε εάν πράγματι συγκεντρώνεται ο απαιτούμενος αριθμός των εκατόν πενήντα ενός Βουλευτών.</seg>
                    <seg xml:id="ParlaMint-GR_2019-01-29-S1-commons.seg1393">Μέχρι τώρα, κατά τα ειωθότα και εφόσον επιτυγχάνετο πλειοψηφία ενός ή αθροιστικά και δύο κομμάτων, προχωρούσαμε τεκμαίροντες ότι όλη η κοινοβουλευτική δύναμη του κάθε κόμματος αθροίζεται και έτσι δημιουργούνται οι ψήφοι, οι οποίες είναι απαραίτητες.</seg>
                    <seg xml:id="ParlaMint-GR_2019-01-29-S1-commons.seg1394">Τώρα, έχουμε μια ειδική περίπτωση, κατά την οποία ο ΣΥΡΙΖΑ μπορεί να θεωρηθεί ότι είναι η Κυβέρνηση μειοψηφίας.</seg>
                </u>
                <u xml:id="ParlaMint-GR_2019-01-29-S1-commons.u438" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1395">Έτσι.</seg>
                </u>
                <u xml:id="ParlaMint-GR_2019-01-29-S1-commons.u439" ana="#regular" who="#ΓΚΙΟΛΑΣ_ΔΗΜΗΤΡΙΟΥ_ΙΩΑΝΝΗΣ">
                    <seg xml:id="ParlaMint-GR_2019-01-29-S1-commons.seg1396">Όμως, επ' ουδενί δεν μπορούμε να μη λάβουμε υπόψη την θέληση, την εκφρασμένη βούληση και την ψήφο όλων των εν ενεργεία, όλων των υπαρχόντων Βουλευτών είτε αυτοί ανήκουν σε κόμματα είτε είναι ανεξάρτητοι.</seg>
                    <seg xml:id="ParlaMint-GR_2019-01-29-S1-commons.seg1397">Για τον λόγο λοιπόν, αυτό εάν όπως - σωστά το ξεκινήσατε - δεν συγκεντρώνεται η πλειοψηφία από τα υπάρχοντα κόμματα, όπως εκφράζονται αυτή τη στιγμή, θα πρέπει να ερωτηθούν ένας καθόλου ευκαταφρόνητος αριθμός δεκαέξι ανεξαρτήτων Βουλευτών, το οποίο μπορεί να επιτευχθεί μόνο σε κοινοβούλιο εν Ολομελεία. Δηλαδή, είναι στην κρίση σας να προχωρήσετε με τις διατάξεις που μπορούν να ψηφιστούν ή όχι, άλλως θα φωνάξουμε αύριο όλα τα μέλη του Κοινοβουλίου, για να πάρουν θέση επακριβώς, δημοκρατικά και με απόλυτη πλειοψηφία.</seg>
                </u>
                <u xml:id="ParlaMint-GR_2019-01-29-S1-commons.u440" ana="#regular" who="#ΒΟΡΙΔΗΣ_ΧΡΗΣΤΟΥ_ΜΑΥΡΟΥΔΗΣ_ΜΑΚΗΣ">
                    <seg xml:id="ParlaMint-GR_2019-01-29-S1-commons.seg1398">Αυτό, εκ των προτέρων προ της ψηφοφορίας. Ονομαστική ψηφοφορία για όλα.</seg>
                </u>
                <u xml:id="ParlaMint-GR_2019-01-29-S1-commons.u441" ana="#regular" who="#ΚΑΤΣΩΤΗΣ_ΠΕΡΙΚΛΗ_ΧΡΗΣΤΟΣ">
                    <seg xml:id="ParlaMint-GR_2019-01-29-S1-commons.seg1399">Ποιος τη ζητάει, κύριε Πρόεδρε;</seg>
                </u>
                <u xml:id="ParlaMint-GR_2019-01-29-S1-commons.u442" ana="#regular" who="#ΒΑΚΗ_ΓΕΩΡΓΙΟΥ_ΦΩΤΕΙΝΗ">
                    <seg xml:id="ParlaMint-GR_2019-01-29-S1-commons.seg1400">Ο Πρόεδρος.</seg>
                </u>
                <u xml:id="ParlaMint-GR_2019-01-29-S1-commons.u443" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1401">Ωραία. Αύριο, μετά την ψηφοφορία για τις άρσεις ασυλίας, θα διεξαχθεί ονομαστική ψηφοφορία.</seg>
                    <seg xml:id="ParlaMint-GR_2019-01-29-S1-commons.seg1402">Στο σημείο αυτό θα ήθελα να ανακοινώσω κάποιες αιτήσεις άδειας απουσίας Βουλευτών.</seg>
                    <seg xml:id="ParlaMint-GR_2019-01-29-S1-commons.seg1403">Ο Βουλευτής κ. Νικόλαος Δένδιας ζητεί άδεια ολιγοήμερης απουσίας στο εξωτερικό από 4 Φεβρουαρίου έως 7 Φεβρουαρίου 2019, για προσωπικούς λόγους. Η Βουλή εγκρίνει;</seg>
                </u>
                <vocal type="shouting">
                    <desc>Μάλιστα, μάλιστα.</desc>
                </vocal>
                <u xml:id="ParlaMint-GR_2019-01-29-S1-commons.u444" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1404">Συνεπώς η Βουλή ενέκρινε τη ζητηθείσα άδεια.</seg>
                    <seg xml:id="ParlaMint-GR_2019-01-29-S1-commons.seg1405">Ο Βουλευτής κ. Γεώργιος Κουμουτσάκος ζητεί άδεια ολιγοήμερης απουσίας στο εξωτερικό από 31 Ιανουαρίου έως 1η Φεβρουαρίου 2019. Η Βουλή εγκρίνει;</seg>
                </u>
                <vocal type="shouting">
                    <desc>Μάλιστα, μάλιστα.</desc>
                </vocal>
                <u xml:id="ParlaMint-GR_2019-01-29-S1-commons.u445" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1406">Συνεπώς η Βουλή ενέκρινε τη ζητηθείσα άδεια.</seg>
                    <seg xml:id="ParlaMint-GR_2019-01-29-S1-commons.seg1407">Ο Βουλευτής κ. Κωνσταντίνος Κουκοδήμος ζητεί άδεια ολιγοήμερης απουσίας προκειμένου να μεταβεί στο εξωτερικό - στη Ζυρίχη - από 30 Ιανουαρίου έως 1η Φεβρουαρίου 2019 για προσωπικούς λόγους. Η Βουλή εγκρίνει;</seg>
                </u>
                <vocal type="shouting">
                    <desc>Μάλιστα, μάλιστα.</desc>
                </vocal>
                <u xml:id="ParlaMint-GR_2019-01-29-S1-commons.u446" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1408">Συνεπώς η Βουλή ενέκρινε τη ζητηθείσα άδεια.</seg>
                    <seg xml:id="ParlaMint-GR_2019-01-29-S1-commons.seg1409">Η Βουλευτής κ. Μαρία Αντωνίου ζητεί άδεια ολιγοήμερης απουσίας προκειμένου να μεταβεί από 4 Φεβρουαρίου έως 5 Φεβρουαρίου 2019 στις Βρυξέλλες για προσωπικούς λόγους. Η Βουλή εγκρίνει;</seg>
                </u>
                <vocal type="shouting">
                    <desc>Μάλιστα, μάλιστα.</desc>
                </vocal>
                <u xml:id="ParlaMint-GR_2019-01-29-S1-commons.u447" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1410">Συνεπώς η Βουλή ενέκρινε τη ζητηθείσα άδεια.</seg>
                    <seg xml:id="ParlaMint-GR_2019-01-29-S1-commons.seg1411">Κυρίες και κύριοι συνάδελφοι, δέχεστε στο σημείο αυτό να λύσουμε τη συνεδρίαση;</seg>
                </u>
                <vocal type="shouting">
                    <desc>Μάλιστα, μάλιστα.</desc>
                </vocal>
                <u xml:id="ParlaMint-GR_2019-01-29-S1-commons.u448" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2019-01-29-S1-commons.seg1412">Με τη συναίνεση του Σώματος και ώρα 19.29΄ λύεται η συνεδρίαση για αύριο, ημέρα Τετάρτη 30 Ιανουαρίου 2019 και ώρα 12.00΄, με αντικείμενο εργασιών του Σώματος: α) συζήτηση και λήψη απόφασης για αιτήσεις άρσης ασυλίας Βουλευτών, σύμφωνα με την ειδική ημερήσια διάταξη που έχει διανεμηθεί και β) διεξαγωγή της ονομαστικής ψηφοφορίας.</seg>
                </u>
            </div>
        </body>
    </text>
</TEI>
