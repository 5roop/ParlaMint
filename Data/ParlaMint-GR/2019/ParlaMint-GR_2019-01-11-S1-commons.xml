<?xml version="1.0" encoding="UTF-8" standalone="yes"?>
<TEI xmlns="http://www.tei-c.org/ns/1.0" xml:id="ParlaMint-GR_2019-01-11-S1-commons" xml:lang="el" ana="#parla.sitting #reference">
    <teiHeader>
        <fileDesc>
            <titleStmt>
                <title type="main" xml:lang="el">Ελληνικό κοινοβουλευτικό σώμα κειμένου ParlaMint-GR, συνεδρίαση ΝΓ' [ParlaMint]</title>
                <title type="main" xml:lang="en">Greek parliamentary corpus ParlaMint-GR, session 53 [ParlaMint]</title>
                <title type="sub" xml:lang="el">Πρακτικά της ολομέλειας του ελληνικού κοινοβουλίου, κοινοβουλευτική περίοδος ΙΖ, σύνοδος Δ, συνεδρίαση ΝΓ', 2019-01-11</title>
                <title type="sub" xml:lang="en">Minutes of the assembly of the greek parliament, Term 17, session 4, sitting 53, 2019-01-11</title>
                <meeting n="ΙΖ" corresp="#PoGR" ana="#parla.unicameral #parla.term #PoGR.ΙΖ"/>
                <respStmt>
                    <persName>Δημήτρης Γκούμας</persName>
                    <persName>Βασίλης Παπαβασιλείου</persName>
                    <persName>Προκόπης Προκοπίδης</persName>
                    <resp xml:lang="el">TEI κωδικοποίηση</resp>
                    <resp xml:lang="en">TEI corpus encoding</resp>
                </respStmt>
                <respStmt>
                    <persName>Μαρία Γαβριηλίδου</persName>
                    <persName>Στέλιος Πιπερίδης</persName>
                    <resp xml:lang="el">Επιστημονικός υπεύθυνος</resp>
                    <resp xml:lang="en">Scientific supervisor</resp>
                </respStmt>
                <funder>
                    <orgName xml:lang="el">Γλωσσική ερευνητική υποδομή CLARIN</orgName>
                    <orgName xml:lang="en">The CLARIN research infrastructure</orgName>
                </funder>
            </titleStmt>
            <editionStmt>
                <edition>2.1</edition>
            </editionStmt>
            <extent>
                <measure xml:lang="el" unit="speeches" quantity="110">110 ομιλίες</measure>
                <measure xml:lang="en" unit="speeches" quantity="110">110 speeches</measure>
                <measure xml:lang="el" unit="words" quantity="32200">32200 λέξεις</measure>
                <measure xml:lang="en" unit="words" quantity="32200">32200 words</measure>
            </extent>
            <publicationStmt>
                <publisher>
                    <orgName xml:lang="el">Γλωσσική ερευνητική υποδομή CLARIN</orgName>
                    <orgName xml:lang="en">The CLARIN research infrastructure</orgName>
                    <ref target="https://www.clarin.eu/">www.clarin.eu</ref>
                </publisher>
                <idno subtype="handle" type="URI">http://hdl.handle.net/11356/1432</idno>
                <availability status="free">
                    <licence>http://creativecommons.org/licenses/by/4.0/</licence>
                    <p>
                        This work is licensed under the 
                        <ref target="http://creativecommons.org/licenses/by/4.0/">Creative Commons Attribution 4.0 International License</ref>
                        .
                    </p>
                    <p>
                        Το παρόν έργο διέπεται από την άδεια 
                        <ref target="http://creativecommons.org/licenses/by/4.0/">Creative Commons Attribution 4.0 International License</ref>
                        .
                    </p>
                </availability>
                <date when="2022-03-28">2022-03-28</date>
            </publicationStmt>
            <sourceDesc>
                <bibl>
                    <title type="main" xml:lang="en">Minutes of the assembly of the greek parliament, 2019-01-11</title>
                    <title type="main" xml:lang="el">Πρακτικά της ολομέλειας του ελληνικού κοινοβουλίου, 2019-01-11</title>
                    <idno type="URI">https://www.hellenicparliament.gr/Praktika/Synedriaseis-Olomeleias</idno>
                    <date when="2019-01-11"/>
                </bibl>
            </sourceDesc>
        </fileDesc>
        <encodingDesc>
            <projectDesc>
                <p xml:lang="en">
                    <ref target="https://www.clarin.eu/content/parlamint">ParlaMint</ref>
                </p>
                <p xml:lang="el">
                    <ref target="https://www.clarin.eu/content/parlamint">ParlaMint</ref>
                </p>
            </projectDesc>
            <tagsDecl>
                <namespace name="http://www.tei-c.org/ns/1.0">
                    <tagUsage gi="text" occurs="1"/>
                    <tagUsage gi="body" occurs="1"/>
                    <tagUsage gi="div" occurs="1"/>
                    <tagUsage gi="u" occurs="110"/>
                    <tagUsage gi="seg" occurs="673"/>
                    <tagUsage gi="desc" occurs="2"/>
                    <tagUsage gi="vocal" occurs="2"/>
                </namespace>
            </tagsDecl>
        </encodingDesc>
        <profileDesc>
            <settingDesc>
                <setting>
                    <name type="city">ΑΘΗΝΑ</name>
                    <name type="country" key="GR">ΕΛΛΑΔΑ</name>
                    <date when="2019-01-11" ana="#parla.sitting">2019-01-11</date>
                </setting>
            </settingDesc>
        </profileDesc>
    </teiHeader>
    <text ana="#reference">
        <body>
            <div type="debateSection">
                <u xml:id="ParlaMint-GR_2019-01-11-S1-commons.u1" ana="#chair" who="#ΚΡΕΜΑΣΤΙΝΟΣ_ΘΩΜΑ_ΔΗΜΗΤΡΙΟΣ">
                    <seg xml:id="ParlaMint-GR_2019-01-11-S1-commons.seg1">Κυρίες και κύριοι συνάδελφοι, αρχίζει η συνεδρίαση.</seg>
                    <seg xml:id="ParlaMint-GR_2019-01-11-S1-commons.seg2">Παρακαλείται η κυρία Γραμματέας να ανακοινώσει τις αναφορές προς το Σώμα.</seg>
                </u>
                <u xml:id="ParlaMint-GR_2019-01-11-S1-commons.u2" ana="#chair" who="#ΚΡΕΜΑΣΤΙΝΟΣ_ΘΩΜΑ_ΔΗΜΗΤΡΙΟΣ">
                    <seg xml:id="ParlaMint-GR_2019-01-11-S1-commons.seg3">Κυρίες και κύριοι συνάδελφοι, στο προγραμματισμένο για σήμερα δελτίο επικαίρων ερωτήσεων υπήρξαν δύο επίκαιρες ερωτήσεις προς συζήτηση, αλλά δεν θα συζητηθούν για τους εξής λόγους:</seg>
                    <seg xml:id="ParlaMint-GR_2019-01-11-S1-commons.seg4">Συγκεκριμένα η πρώτη με αριθμό 251/7-1-2019 επίκαιρη ερώτηση πρώτου κύκλου της Βουλευτού Καστοριάς της Νέας Δημοκρατίας κ. Μαρίας Αντωνίου προς τον Υπουργό Παιδείας, Έρευνας και Θρησκευμάτων, με θέμα: «Εξέταση ενστάσεων μεταγραφών φοιτητών», δεν θα συζητηθεί λόγω κωλύματος του Υπουργού Παιδείας, Έρευνας και Θρησκευμάτων κ. Γαβρόγλου, με αιτία την παράλληλη άσκηση κοινοβουλευτικών καθηκόντων.</seg>
                    <seg xml:id="ParlaMint-GR_2019-01-11-S1-commons.seg5">Η πρώτη με αριθμό 252/7-1-2019 επίκαιρη ερώτηση δεύτερου κύκλου του Βουλευτή Α΄ Πειραιώς της Νέας Δημοκρατίας κ. Κωνσταντίνου Κατσαφάδου προς τον Υπουργό Εσωτερικών, με θέμα: «Η Κυβέρνηση προαναγγέλλει επιλεκτική κατάτμηση δήμων με μικροκομματικά κριτήρια, λίγο πριν τις δημοτικές εκλογές, προκαλώντας σύγχυση και αναστάτωση», δεν θα συζητηθεί διότι ο Υπουργός Εσωτερικών κ. Χαρίτσης βρίσκεται σε κυβερνητική αποστολή στο εσωτερικό.</seg>
                </u>
                <u xml:id="ParlaMint-GR_2019-01-11-S1-commons.u3" ana="#chair" who="#ΚΡΕΜΑΣΤΙΝΟΣ_ΘΩΜΑ_ΔΗΜΗΤΡΙΟΣ">
                    <seg xml:id="ParlaMint-GR_2019-01-11-S1-commons.seg6">Κυρίες και κύριοι συνάδελφοι, εισερχόμαστε στην ημερήσια διάταξη των ΕΠΕΡΩΤΗΣΕΩΝ</seg>
                    <seg xml:id="ParlaMint-GR_2019-01-11-S1-commons.seg7">Θα συζητηθεί η υπ' αριθμόν 9/14-12-2018 επερώτηση που κατέθεσε η Κοινοβουλευτική Ομάδα της Δημοκρατικής Συμπαράταξης ΠΑΣΟΚ - ΔΗΜΑΡ και συγκεκριμένα η Πρόεδρος κ. Φωτεινή (Φώτη) Γεννηματά και οι Βουλευτές κ.κ. Μιχαήλ Τζελέπης, Γεώργιος Αρβανιτίδης, Ιλχάν Αχμέτ, Ευάγγελος Βενιζέλος, Λεωνίδας Γρηγοράκος, Αθανάσιος Θεοχαρόπουλος, Γεώργιος - Δημήτριος Καρράς, Βασίλειος Κεγκέρογλου, Χαρούλα (Χαρά) Κεφαλίδου, Γιάννης Κουτσούκος, Δημήτριος Κρεμαστινός, Οδυσσέας Κωνσταντινόπουλος, Δημήτριος Κωνσταντόπουλος, Ανδρέας Λοβέρδος, Ιωάννης Μανιάτης, Κωνσταντίνος Μπαργιώτας, Θεόδωρος Παπαθεοδώρου, Κωνσταντίνος Σκανδαλίδης, Παρασκευή Χριστοφιλοπούλου προς τον Υπουργό Αγροτικής Ανάπτυξης και Τροφίμων, με θέμα: «Η ανυπαρξία αγροτικής πολιτικής και η έλλειψη σχεδίου παραγωγικής ανασυγκρότησης έχουν οδηγήσει στην εγκατάλειψη του αγροτικού τομέα και της ελληνικής υπαίθρου».</seg>
                    <seg xml:id="ParlaMint-GR_2019-01-11-S1-commons.seg8">Πριν δώσω τον λόγο στον πρώτο επερωτώντα Βουλευτή, κ. Τζελέπη, θα ήθελα να ενημερώσω για τους χρόνους ομιλίας των επερωτώντων Βουλευτών που θα λάβουν τον λόγο. Ο κ. Τζελέπης θα έχει δέκα λεπτά για την πρωτολογία και πέντε λεπτά για τη δευτερολογία του. Ο κ. Κεγκέρογλου, ο κ. Κουτσούκος, ο κ. Μανιάτης και ο κ. Κωνσταντόπουλος θα έχουν πέντε λεπτά έκαστος για την πρωτολογία και τρία για τη δευτερολογία τους. Ο κ. Γρηγοράκος και ο κ. Ιλχάν Αχμέτ θα έχουν τρία λεπτά έκαστος για την πρωτολογία και δύο για τη δευτερολογία τους.</seg>
                    <seg xml:id="ParlaMint-GR_2019-01-11-S1-commons.seg9">Ορίστε, κύριε Τζελέπη, έχετε τον λόγο.</seg>
                </u>
                <u xml:id="ParlaMint-GR_2019-01-11-S1-commons.u4" ana="#regular" who="#ΤΖΕΛΕΠΗΣ_ΓΕΩΡΓΙΟΥ_ΜΙΧΑΗΛ">
                    <seg xml:id="ParlaMint-GR_2019-01-11-S1-commons.seg10">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-11-S1-commons.seg11">Πριν μπω στο κυρίως θέμα της επίκαιρης επερώτησης μας, δεν θα μπορούσα να μη σχολιάσω την επίσκεψη της κ. Μέρκελ στη χώρα μας. Ενώ γνώριζε ότι η Κυβέρνηση ΣΥΡΙΖΑ - ΑΝΕΛ είναι σε αποδρομή, παρ' όλα αυτά ήρθε για να επιβεβαιώσει ότι θα υπερψηφιστεί η Συμφωνία των Πρεσπών, αγνοώντας ότι η πλειοψηφία του ελληνικού λαού θεωρεί τη συμφωνία αυτή ως μία πολύ κακή και επιζήμια συμφωνία για τα ιστορικά, πολιτιστικά, γεωπολιτικά, δημοκρατικά συμφέροντα της χώρας και επικίνδυνη για το μέλλον της χώρας και των Βαλκανίων. Επίσης η συντριπτική πλειονότητα των Ελλήνων θεωρεί ότι η συμφωνία αυτή είναι ως αναγνώριση ενός ψέματος.</seg>
                    <seg xml:id="ParlaMint-GR_2019-01-11-S1-commons.seg12">Από την άλλη πλευρά, ενθυμούμενος αυτά τα οποία έλεγε ο Πρωθυπουργός ως αντιπολίτευση και μια θα συζητήσουμε σε λίγο θέματα γύρω από τον αγροτικό τομέα, θα του θυμίσω την παροιμία που λένε οι κτηνοτρόφοι μας ότι «όσα κάνει η γίδα στο πουρνάρι, τα βρίσκει στο τομάρι».</seg>
                    <seg xml:id="ParlaMint-GR_2019-01-11-S1-commons.seg13">Τώρα σε σχέση με την επίκαιρη επερώτησή μας, για τον αγροτικό τομέα, για την έλλειψη αγροτικής πολιτικής, σχέδιο ανασυγκρότησης του αγροτικού τομέα και εγκατάλειψη της ελληνικής υπαίθρου, να θυμίσω στον κύριο Υπουργό ότι η Δημοκρατική Συμπαράταξη, επί τρία χρόνια, κάθε φορά στην αρχή του έτους καταθέτει αυτή την επίκαιρη επερώτηση, ακριβώς για να επισημάνει ότι ο πρωτογενής τομέας είναι ένας από τους βασικούς τομείς της οικονομίας, όπου η Κυβέρνηση θα έπρεπε να δώσει ιδιαίτερο βάρος. Γιατί ο πρωτογενής τομέας είναι ο τομέας της οικονομίας, ο οποίος είναι τρισδιάστατος, αναπτυξιακός, κοινωνικός, εθνικός, οικονομικός. Βοηθάει στην κοινωνική συνοχή στην ελληνική περιφέρεια.</seg>
                    <seg xml:id="ParlaMint-GR_2019-01-11-S1-commons.seg14">Γι' αυτό θα έπρεπε να είχε υπάρξει μία ολοκληρωμένη στρατηγική για τον αγροτικό τομέα από την πλευρά της Κυβερνήσεως που θα στηρίζεται στο τετράπτυχο προοπτική αγροτικής ανάπτυξης για την απασχόληση και την κοινωνική συνοχή, ανταγωνιστικότητα και αειφορία. Αυτό ήταν αναγκαίο για την έξοδο της χώρας από την κρίση.</seg>
                    <seg xml:id="ParlaMint-GR_2019-01-11-S1-commons.seg15">Σήμερα να δούμε σε ποιο περιβάλλον κινούνται οι Έλληνες αγρότες. Από τη μία έχουμε αστάθμητους παράγοντες που δημιουργεί η ανοιχτή ευρωπαϊκή και παγκόσμια αγορά, με έντονες ανακατατάξεις. Επηρεάζεται, επίσης, από τις έντονες κλιματικές αλλαγές, την οικονομική και χρηματοπιστωτική κρίση που αυξάνει έτσι το κόστος και μια αγορά που δεν ρυθμίζεται αποτελεσματικά, όπως και από έλλειψη υποδομών.</seg>
                    <seg xml:id="ParlaMint-GR_2019-01-11-S1-commons.seg16">Δεν έφταναν, όμως, μόνο αυτά. Δυστυχώς, έχουμε και τους ενδογενείς παράγοντες που προέρχονται από τις πολιτικές αυτής της Κυβέρνησης. Οι Έλληνες αγρότες καλούνται σήμερα να αντιμετωπίσουν και τις πολιτικές της Συγκυβέρνησης ΣΥΡΙΖΑ - ΑΝΕΛ, η οποία, όπως τόνισα, λόγω έλλειψης ευρύτερου κυβερνητικού σχεδίου για την παραγωγική και αναπτυξιακή ανασυγκρότηση της χώρας, που να αξιοποιεί τα συγκριτικά πλεονεκτήματα του αγροτικού τομέα και βασιζόμενη καθαρά σε μία κρατικοδίαιτη αντίληψη για την ανάπτυξη, τοποθετεί απέναντί της κάθε τι δημιουργικό και παραγωγικό, όπως και τον πρωτογενή τομέα.</seg>
                    <seg xml:id="ParlaMint-GR_2019-01-11-S1-commons.seg17">Κλείσατε τέσσερα χρόνια, κύριοι της συγκυβέρνησης ΣΥΡΙΖΑ - ΑΝΕΛ. Και εάν κάνουμε μια αποτίμηση του έργου σας από το 2015 μέχρι σήμερα, θα λέγαμε ότι δεν υπάρχει κανείς κλάδος της αγροτικής παραγωγής που να έχει μείνει αλώβητος από τις πολιτικές σας. Οι μύθοι έχουν τελειώσει για εσάς και είστε αντιμέτωποι με τις επιλογές σας. Η σημερινή αγροτική κρίση είναι προϊόν της δικής σας αποτυχημένης πολιτικής των τεσσάρων χρόνων.</seg>
                    <seg xml:id="ParlaMint-GR_2019-01-11-S1-commons.seg18">Οι επιπτώσεις των πολιτικών σας είναι πλέον εμφανείς στα εισοδήματα, στη συρρίκνωση των μικρομεσαίων αγροτικών εκμεταλλεύσεων, στη ρευστότητα, στη δυνατότητα συνέχισης της παραγωγικής δραστηριότητας αλλά και στην ίδια τη βιωσιμότητα των μονάδων. Η αγροτική οικονομία κινείται από τις άμεσες ενισχύσεις της ΚΑΠ. Και αυτές είναι μειωμένες από τους φόρους. Γιατί οι κοινοτικές ενισχύσεις, κύριοι της συγκυβέρνησης, δεν δίνονται για να χρησιμοποιούνται ως το εύκολο εισπράξιμο κεφάλαιο για να καλύπτονται τα δημοσιονομικά ελλείμματα, αλλά για την παραγωγή φθηνών και ποιοτικών προϊόντων και την προστασία του περιβάλλοντος. Δεν μπορούν οι ενισχύσεις να θεωρούνται ως η εύκολη λεία.</seg>
                    <seg xml:id="ParlaMint-GR_2019-01-11-S1-commons.seg19">Και από την άλλη, έχουμε αποφάσεις για οριζόντιες περικοπές στις ενισχύσεις, που λαμβάνονται με απίστευτη ευκολία, για να μεταφερθούν κονδύλια για την εξυπηρέτηση μικροπολιτικών σκοπών με βεβαιωμένη αναποτελεσματικότητα. Περικοπές έχουμε και στο εθνικό απόθεμα, όπου οι νέοι αγρότες, όμως, είναι μόνο η βιτρίνα.</seg>
                    <seg xml:id="ParlaMint-GR_2019-01-11-S1-commons.seg20">Από την άλλη πλευρά, η τεράστια αύξηση των φόρων και των ασφαλιστικών εισφορών σε συνδυασμό με το υψηλό κόστος παραγωγής και την έλλειψη χρηματοδοτήσεων από τις τράπεζες και την πλήρη απορρύθμιση της αγοράς, έχει κυριολεκτικά εξανεμίσει το αγροτικό εισόδημα. Με τις πολιτικές σας αυτές μετατρέπετε τους αγρότες σε εργάτες γης και επιχειρείτε να τους κάνετε και πάλι επαίτες των τσιφλικάδων για να ζήσουν.</seg>
                    <seg xml:id="ParlaMint-GR_2019-01-11-S1-commons.seg21">Θα ήθελα να παραθέσω τώρα μια σειρά επώδυνων και αντιαγροτικών μέτρων που έχουν ληφθεί την τελευταία τετραετία και έχουν προκαλέσει σοβαρά προβλήματα στα αγροτικά νοικοκυριά. Είναι μέτρα αντιαναπτυξιακά, κοινωνικά άδικα, που βασίζονται - όπως είπα προηγουμένως - σε μία καθεστωτικού τύπου ολοκληρωτική, φοροεισπρακτική λογική. Δείχνουν με σαφή και ξεκάθαρο τρόπο την πλήρη αποστροφή της Κυβέρνησης στον πρωτογενή τομέα.</seg>
                    <seg xml:id="ParlaMint-GR_2019-01-11-S1-commons.seg22">Φορολόγηση των αγροτικών εισοδημάτων, συμπεριλαμβανομένων των άμεσων ενισχύσεων, με συντελεστή που κυμαίνεται από 22% έως 45%. Εξομοίωση, επίσης, των αγροτικών εκμεταλλεύσεων με τις επιχειρήσεις και συνεπεία αυτού αύξηση προκαταβολής φόρου στο 100%. Αύξηση των ασφαλιστικών εισφορών στο υπερτριπλάσιο αυτής του ΟΓΑ και σύνδεσή τους με το φορολογητέο εισόδημα. Η πρόσφατη μείωση του συντελεστή φορολόγησης δεν αρκεί. Πρέπει να αποσυνδεθούν από το εισόδημα οι ασφαλιστικές εισφορές.</seg>
                    <seg xml:id="ParlaMint-GR_2019-01-11-S1-commons.seg23">Σε σχέση με τη διάλυση του ΟΓΑ, οι αγρότες πλέον εδώ και δύο χρόνια δεν ξέρουν πότε θα πληρωθούν τη σύνταξή τους και τι σύνταξη θα πάρουν. Ακόμα και οι γεννηθέντες του 1950, οι οποίοι θα έπρεπε αρχές του 2017 να πάρουν τη σύνταξή τους, έχουμε φτάσει στο τέλος του 2018 και από τους δέκα τέσσερις χιλιάδες πεντακόσιους, οι περίπου τέσσερις χιλιάδες περιμένουν ακόμα να πληρωθούν όσοι είχαν ασφάλιση και σε άλλα ασφαλιστικά ταμεία ή και στο εξωτερικό. Επίσης, έχουμε αύξηση της τιμής του αγροτικού ρεύματος κοντά στο 40%.</seg>
                    <seg xml:id="ParlaMint-GR_2019-01-11-S1-commons.seg24">Ακόμη, ανύπαρκτη πολιτική για μια σειρά αγροτικά προϊόντα, όπου δυστυχώς έχουν χαθεί και χάνονται από τη χώρα μας. Η πολιτική σας για την Ελληνική Βιομηχανία Ζάχαρης, την οδήγησε πρόσφατα, προπαραμονές Χριστουγέννων, στο οριστικό κλείσιμό της. Ήταν εν ενεργεία δύο εργοστάσια και ήταν τα τελευταία. Και αντί να δούμε ένα σχέδιο και μία βούληση από την πλευρά της Κυβερνήσεως για το τι θα γίνει με ένα στρατηγικό, αγροτικό προϊόν για τη βόρειο Ελλάδα, όπως είναι το ζαχαρότευτλο, δυστυχώς είδαμε με παιδαριώδεις χειρισμούς πέντε διοικητικά συμβούλια να μην μπορούν να πράξουν τίποτα και δίνεται οριστικό κλείσιμο με τις αποφάσεις σας στη βιομηχανία ζαχάρεως.</seg>
                    <seg xml:id="ParlaMint-GR_2019-01-11-S1-commons.seg25">Τεράστια αύξηση του ειδικού φόρου κατανάλωσης πετρελαίου, κατάργηση της επιστροφής του στους αγρότες. Και η πληρωμή αυτών που οφείλατε το 2015 έγινε με δύο χρόνια καθυστέρηση.</seg>
                    <seg xml:id="ParlaMint-GR_2019-01-11-S1-commons.seg26">Ανεπίτρεπτο και δίχως τεκμηρίωση παιχνίδι με τα ιστορικά δικαιώματα στο πλαίσιο της τρέχουσας ΚΑΠ, που δημιούργησε άνευ λόγου και αιτίας άγχος και ανασφάλεια στους αγρότες.</seg>
                    <seg xml:id="ParlaMint-GR_2019-01-11-S1-commons.seg27">Δασικοί χάρτες που, αντί να προστατεύουν το περιβάλλον, έρχονται και αφαιρούν αγροτική γη με αποτέλεσμα να κινδυνεύουμε να χάσουμε τις επιπλέον ενισχύσεις.</seg>
                    <seg xml:id="ParlaMint-GR_2019-01-11-S1-commons.seg28">Νομοσχέδιο, επίσης, για την οριοθέτηση των μειονεκτικών περιοχών που στερεί ακόμα και μετά τις διορθώσεις, στις οποίες έχετε προβεί υπό την πίεση της γενικότερης κατακραυγής, από πολλούς παραγωγούς την εξισωτική αποζημίωση.</seg>
                    <seg xml:id="ParlaMint-GR_2019-01-11-S1-commons.seg29">Σε σχέση με το Πρόγραμμα Αγροτικής Ανάπτυξης δηλώνατε ότι με δική σας καθοριστική παρέμβαση θα λειτουργούσε εμπροσθοβαρώς. Όλες οι πληρωμές που έχουν γίνει μέχρι σήμερα αποτελούν κυρίως ανειλημμένες υποχρεώσεις του προγράμματος 2007-2013 και συνεχιζόμενα μέτρα στρεμματικής ενίσχυσης. Από τα σχέδια βελτίωσης εξαιρούνται σχέδια άθροισης που είναι αυτά που καίνε τους αγρότες.</seg>
                    <seg xml:id="ParlaMint-GR_2019-01-11-S1-commons.seg30">Οι γεωργικές συμβουλές, ένα μέτρο που θα μπορούσε να συντελέσει στην αγροτική ανάπτυξη του τόπου, να δημιουργήσει νέες θέσεις εργασίας για επιστήμονες στην ύπαιθρο και που αποτελεί επιπλέον κοινοτική μας υποχρέωση με την ΚΑΠ του 2015 παραμένει στον αέρα έναν χρόνο μετά την έκδοση της σχετικής υπουργικής απόφασης. Το μέτρο για τη σύσταση ομάδων και οργανώσεων παραγωγών έχει ανεπίτρεπτη, επίσης, καθυστέρηση.</seg>
                    <seg xml:id="ParlaMint-GR_2019-01-11-S1-commons.seg31">Μεγάλες καθυστερήσεις ωστόσο βλέπουμε και στην πληρωμή των αποζημιώσεων από τον ΕΛΓΑ όσο και στη βελτίωση του θεσμικού πλαισίου λειτουργίας του οργανισμού. Θεσμοθετήσατε την πληρωμή των αποζημιώσεων του ΕΛΓΑ με προκαταβολή στο 70%. Γιατί; Αφού υπάρχουν αποθεματικά στον ΕΛΓΑ. Και εγώ ρωτώ: Για να δημιουργείτε τα υπερπλεονάσματα; Θα ήθελα να απαντήσετε πόσα είναι τα αποθεματικά που έχει ο ΕΛΓΑ.</seg>
                    <seg xml:id="ParlaMint-GR_2019-01-11-S1-commons.seg32">Σε σχέση με τη βελτίωση του θεσμικού πλαισίου, είδαμε ότι τώρα, πρόσφατα είπατε ότι θα γίνουν αναλογιστικές μελέτες. Οι αναλογιστικές μελέτες για τη βελτίωση του θεσμικού πλαισίου υπήρχαν από το 2014. Τι κάνατε αυτά τα τέσσερα χρόνια ούτως ώστε να βελτιώσετε το θεσμικό πλαίσιο;</seg>
                    <seg xml:id="ParlaMint-GR_2019-01-11-S1-commons.seg33">Ψηφίσατε τον ν.4386/2016 για τους αγροτικούς συνεταιρισμούς, με στόχο να χειραγωγήσετε το συνεταιριστικό κίνημα, χωρίς να προβλέψετε τι θα γίνει με την εκπροσώπηση σε δευτεροβάθμιο επίπεδο. Τρέχετε τώρα να συμμαζέψετε τα ασυμμάζευτα γιατί ξέρετε πολύ καλά ότι δεν μπορεί να υπάρξει αγροτική παραγωγή χωρίς ένα ισχυρό συνεταιριστικό κίνημα.</seg>
                    <seg xml:id="ParlaMint-GR_2019-01-11-S1-commons.seg34">Τέλος, το σημαντικότερο, τον τελευταίο χρόνο, με την ανυπαρξία ελέγχου στην αγορά και τις ελληνοποιήσεις η ελληνική κτηνοτροφία μπήκε στο στόχαστρο και οδηγείται στην καταστροφή. Οι κτηνοτρόφοι είναι απροστάτευτοι από τις γαλακτοβιομηχανίες, οι τιμές του αιγοπρόβειου γάλακτος και κρέατος έχουν κατρακυλήσει. Ούτε καν την παραπομπή του θέματος στην Επιτροπή Ανταγωνισμού κάνατε για να κρατήσετε έστω τα προσχήματα.</seg>
                    <seg xml:id="ParlaMint-GR_2019-01-11-S1-commons.seg35">Η αιτιολόγηση από την πλευρά σας μέσω της χορήγησης του de minimis ως μέτρο ανακούφισης μέχρι να αποδώσουν οι έλεγχοι τα αποτελέσματα, όπως επικαλείστε, αποτελεί ομολογία εγκατάλειψης του κλάδου σε εναρμονισμένες πρακτικές των βιομηχανιών και στην παραβίαση κάθε κανονισμού που αφορά την παραγωγή της ΠΟΠ Φέτας από το ελληνικό γάλα.</seg>
                    <seg xml:id="ParlaMint-GR_2019-01-11-S1-commons.seg36">Τι κάνατε με τα 42 εκατομμύρια de minimis στους κτηνοτρόφους; Δώσατε 5 ευρώ για κάθε παραγωγικό ζώο που είναι τροφή για το συγκεκριμένο - μικρά ζώα, αιγοπρόβατα - για δύο ημέρες, όταν οι παραγωγοί πριν από δύο χρόνια πουλούσαν το αιγοπρόβειο γάλα ένα ευρώ και σήμερα το πουλάνε από 60 μέχρι 65 λεπτά, δηλαδή έχασαν οι παραγωγοί από κάθε ζώο περίπου 30 με 35 ευρώ ετησίως και εσείς τους δίνετε 5 ευρώ και χωρίς να υπάρχει μέριμνα τι θα γίνει περαιτέρω με την κτηνοτροφία.</seg>
                    <seg xml:id="ParlaMint-GR_2019-01-11-S1-commons.seg37">Θα ολοκληρώσω και με τη δευτερολογία μου. Θα ήθελα να πω, όμως, ότι πραγματικά για ένα σημαντικό θέμα, για έναν βασικό τομέα της οικονομίας, όπως είναι ο πρωτογενής τομέας, βλέπουμε ότι οι πολιτικές από την πλευρά της Κυβέρνησης δυστυχώς είναι το Round Up για την αγροτική παραγωγή. Είστε πολύ κατώτεροι των περιστάσεων για να στηρίξετε τον Έλληνα αγρότη και την αγροτική παραγωγή και την ελληνική περιφέρεια, ούτως ώστε ο αγρότης να μπορεί να ζει αξιοπρεπώς από το εισόδημά του στην ελληνική περιφέρεια.</seg>
                    <seg xml:id="ParlaMint-GR_2019-01-11-S1-commons.seg38">Ευχαριστώ.</seg>
                </u>
                <u xml:id="ParlaMint-GR_2019-01-11-S1-commons.u5" ana="#chair" who="#ΚΡΕΜΑΣΤΙΝΟΣ_ΘΩΜΑ_ΔΗΜΗΤΡΙΟΣ">
                    <seg xml:id="ParlaMint-GR_2019-01-11-S1-commons.seg39">Και εγώ ευχαριστώ.</seg>
                    <seg xml:id="ParlaMint-GR_2019-01-11-S1-commons.seg40">Κύριε Κεγκέρογλου, έχετε τον λόγο για πέντε λεπτά.</seg>
                </u>
                <u xml:id="ParlaMint-GR_2019-01-11-S1-commons.u6" ana="#regular" who="#ΚΕΓΚΕΡΟΓΛΟΥ_ΑΛΕΞΑΝΔΡΟΥ_ΒΑΣΙΛΕΙΟΣ">
                    <seg xml:id="ParlaMint-GR_2019-01-11-S1-commons.seg41">Κυρίες και κύριοι συνάδελφοι, να θυμηθούμε ότι η Ελλάδα από το 2015 με τις θυσίες του ελληνικού λαού και το εθνικό σχέδιο ανασυγκρότησης, που είχε επεξεργαστεί, θα μπορούσε να έχει κάνει το άλμα μπροστά.</seg>
                    <seg xml:id="ParlaMint-GR_2019-01-11-S1-commons.seg42">Δυστυχώς, από το 2015 και μετά εγκλωβίστηκε στον κ. Τσίπρα, στο τρίτο μνημόνιό του, στην έλλειψη βούλησης για αναπτυξιακές πρωτοβουλίες, στην υπερφορολόγηση και τις δεσμεύσεις για υψηλότατα πλεονάσματα, καθώς και στην εκχώρηση της δημόσιας περιουσίας για εκατό χρόνια. Την ώρα που η Ευρώπη έδινε ευκαιρίες για ανάπτυξη, εμείς αντιμετωπίζαμε τις ιδεοληπτικές πολιτικές του κ. Τσίπρα.</seg>
                    <seg xml:id="ParlaMint-GR_2019-01-11-S1-commons.seg43">Από την πολιτική του κ. Τσίπρα δεν γλύτωσε ούτε ο αγροτικός τομέας, ο οποίος μέχρι τότε δεν είχε ενταχθεί σε μνημόνια. Μπήκε και αυτός στο τρίτο μνημόνιο και έτσι ανακόπηκε η προοπτική ανάπτυξης που είχε φανεί από το 2015 με τη δουλειά που είχε γίνει πριν, αφού η ανάπτυξη του αγροτικού τομέα το 2015, η αύξηση του αγροτικού εισοδήματος ήταν πάνω από 12%.</seg>
                    <seg xml:id="ParlaMint-GR_2019-01-11-S1-commons.seg44">Δυστυχώς, για το 2018 τα προπαρασκευαστικά στοιχεία της EUROSTAT δείχνουν ότι έχουμε μείωση του αγροτικού εισοδήματος 4,8% την ώρα που οι άλλες νότιες χώρες της Ευρώπης έχουν αύξηση ως εξής: Ιταλία 5%, Ισπανία 4,4% και Γαλλία 10,4%. Σε αυτό οδήγησε η ανυπαρξία αγροτικής πολιτικής και η έλλειψη σχεδίου παραγωγικής ανασυγκρότησης αλλά και η πρόκληση συνεχών αδιεξόδων στον αγροτικό τομέα.</seg>
                    <seg xml:id="ParlaMint-GR_2019-01-11-S1-commons.seg45">Αυξήσατε υπέρμετρα τη φορολόγηση, τις εισφορές και γενικότερα την επιβάρυνση του αγροτικού τομέα. Επιβάλατε νέους, αχρείαστους φόρους στους αγρότες, ακόμη και απευθείας στην παραγωγή. Αυξήσατε το κόστος παραγωγής με αύξηση στην ενέργεια, στο ηλεκτρικό ρεύμα, στο πετρέλαιο, αλλά και στα άλλα εφόδια.</seg>
                    <seg xml:id="ParlaMint-GR_2019-01-11-S1-commons.seg46">Οδηγείτε τους αγρότες στην επικίνδυνη και ανασφαλή οδό των «μαύρων» και στη διάλυση των ομάδων παραγωγών. Δεν ακούτε τις εκκλήσεις τους για να πάρετε μέτρα; Απαξιώνετε, με αποκλειστική ευθύνη της Κυβέρνησης, την ελαιοκαλλιέργεια, με συστηματική υποβάθμιση της δακοκτονίας που, μαζί με άλλους παράγοντες, όπως η αύξηση των ποσοτήτων που εισάγονται, και μάλιστα ανεξέλεγκτα, έχουν οδηγήσει στην κατρακύλα των τιμών και στην τεχνητή έλλειψη ενδιαφέροντος για αγορά ελαιολάδου.</seg>
                    <seg xml:id="ParlaMint-GR_2019-01-11-S1-commons.seg47">Καταστρέφετε την κτηνοτροφία με την ανυπαρξία ελέγχων, τις αθρόες ελληνοποιήσεις και την υιοθέτηση των απορρυθμίσεων στην αγορά που ζητούσε η κ. Μέρκελ, που βέβαια σας ευχαριστεί για όλα αυτά, με αποτέλεσμα η τιμή παραγωγού του γάλακτος να έχει καταρρεύσει, ενώ την ίδια ώρα οι καταναλωτές να πληρώνουν τα ίδια ή και περισσότερα.</seg>
                    <seg xml:id="ParlaMint-GR_2019-01-11-S1-commons.seg48">Είναι πολλά αυτά που κάνατε λάθος σε αντιπαραγωγική, αντιαγροτική κατεύθυνση, αλλά είναι και πολλά αυτά που έπρεπε να κάνετε και ολιγωρήσατε. Θυμίζω ότι το 2015 παραλάβατε ένα εγκεκριμένο πρόγραμμα 4,3 δισεκατομμυρίων ευρώ για την αγροτική ανάπτυξη στη χώρα μας και δεν το αξιοποιήσατε. Καθυστερήσατε δύο χρόνια να εκδώσετε οδηγούς προγραμμάτων, με αποτέλεσμα η πραγματική υλοποίηση έργου να μην ξεπερνά σήμερα το 15%, αφού στο 33,3% που δίνουν τα στοιχεία συμπεριλαμβάνονται και οι απλές πληρωμένες ανειλημμένων υποχρεώσεων από το προηγούμενο πρόγραμμα.</seg>
                    <seg xml:id="ParlaMint-GR_2019-01-11-S1-commons.seg49">Αναφέρω τα στοιχεία για την υλοποίηση του Προγράμματος Αγροτικής Ανάπτυξης αναλυτικά.</seg>
                    <seg xml:id="ParlaMint-GR_2019-01-11-S1-commons.seg50">Μέτρο 1: Δράσεις μετάδοσης γνώσεων, 45.000.000 ευρώ με απορροφητικότητα 18%.</seg>
                    <seg xml:id="ParlaMint-GR_2019-01-11-S1-commons.seg51">Μέτρο 2, που είναι πολύ σοβαρό, αφού αφορά την παροχή γεωργικών συμβουλών: Προϋπολογισμού 100.000.000 ευρώ με απορροφητικότητα 0%.</seg>
                    <seg xml:id="ParlaMint-GR_2019-01-11-S1-commons.seg52">Μέτρο 3: Στήριξη για συμμετοχή παραγωγών σε συστήματα ποιότητας, πιστοποίηση ποιότητας. Απορροφητικότητα 1,9%.</seg>
                    <seg xml:id="ParlaMint-GR_2019-01-11-S1-commons.seg53">Μέτρο 4: Επενδύσεις σε γεωργικές εκμεταλλεύσεις, μεταποίηση, υποδομές εγγείων βελτιώσεων, αγροτική οδοποιία, 1.150.000.000 με απορροφητικότητα 19%.</seg>
                    <seg xml:id="ParlaMint-GR_2019-01-11-S1-commons.seg54">Μέτρο 5: Αποκατάσταση δυναμικού γεωργικής παραγωγής, που έχει πληγεί από φυσικές καταστροφές. Απορροφητικότητα 0%.</seg>
                    <seg xml:id="ParlaMint-GR_2019-01-11-S1-commons.seg55">Μέτρο 6: Νέοι γεωργοί. Ανάπτυξη μικρών γεωργικών εκμεταλλεύσεων και επενδύσεις. Απορροφητικότητα 61%.</seg>
                    <seg xml:id="ParlaMint-GR_2019-01-11-S1-commons.seg56">Μέτρο 7: Ανάπτυξη ευρυζωνικών υποδομών. Απορροφητικότητα 51%. Παλιό μέτρο, ειλημμένες υποχρεώσεις.</seg>
                    <seg xml:id="ParlaMint-GR_2019-01-11-S1-commons.seg57">Μέτρο 8: Επενδύσεις στην ανάπτυξη δασικών περιοχών. Απορροφητικότητα 5,2%.</seg>
                    <seg xml:id="ParlaMint-GR_2019-01-11-S1-commons.seg58">Μέτρο 9: Σύσταση ομάδων παραγωγών. Ένα σημαντικό εργαλείο, ένας θεσμός. Απορροφητικότητα 0%.</seg>
                    <seg xml:id="ParlaMint-GR_2019-01-11-S1-commons.seg59">Μέτρο 10: Γεωργοπεριβαλλοντολογικά, 387.000.000. Απορροφητικότητα 14%.</seg>
                    <seg xml:id="ParlaMint-GR_2019-01-11-S1-commons.seg60">Μέτρο 11: Βιολογικές καλλιέργειες. Η προοπτική. Πληρωμές μόνο ειλημμένων υποχρεώσεων. Δυστυχώς το 43%, το 1/3 είναι παλιές υποχρεώσεις.</seg>
                    <seg xml:id="ParlaMint-GR_2019-01-11-S1-commons.seg61">Μέτρο 12: Ενισχύσεις στο πλαίσιο «NATURA». Απορροφητικότητα 0%.</seg>
                    <seg xml:id="ParlaMint-GR_2019-01-11-S1-commons.seg62">Μέτρο 13: Ενίσχυση σε περιοχές που χαρακτηρίζονται από φυσικά μειονεκτήματα. Απορροφητικότητα 58%. Επειδή πληρώνονται με στρεμματική ενίσχυση είναι εύκολη η διαδικασία και γίνονται οι πληρωμές.</seg>
                    <seg xml:id="ParlaMint-GR_2019-01-11-S1-commons.seg63">Μέτρο 14: Καλή διαβίωση ζώων. Προϋπολογισμός 10 .000.000. Είναι υπό κατάργηση. Το καταργεί - λέει - η Κυβέρνηση.</seg>
                    <seg xml:id="ParlaMint-GR_2019-01-11-S1-commons.seg64">Μέτρο 16: Συμπράξεις καινοτομίας. Καινοτομία, προοπτική. Απορροφητικότητα 0%. LEADER 15%.</seg>
                    <seg xml:id="ParlaMint-GR_2019-01-11-S1-commons.seg65">Μέτρο 20: Τεχνική βοήθεια. Απορροφητικότητα 18%.</seg>
                    <seg xml:id="ParlaMint-GR_2019-01-11-S1-commons.seg66">Κύριοι της Κυβέρνησης, αποτύχατε. Φέρνετε το ένα αδιέξοδο μετά το άλλο σε όλους τους τομείς. Τίποτα θετικό δεν μπορείτε πλέον να προσφέρετε στη χώρα. Οι πολίτες σάς το φωνάζουν. Κάνετε ότι δεν το ακούτε. Το go back που λέγατε στην κ. Μέρκελ ο λαός το συμπλήρωσε. Go back, κυρία Μέρκελ, μαζί με τον Τσίπρα σας!</seg>
                </u>
                <u xml:id="ParlaMint-GR_2019-01-11-S1-commons.u7" ana="#chair" who="#ΚΡΕΜΑΣΤΙΝΟΣ_ΘΩΜΑ_ΔΗΜΗΤΡΙΟΣ">
                    <seg xml:id="ParlaMint-GR_2019-01-11-S1-commons.seg67">Ο κ. Γρηγοράκος έχει τώρα τον λόγο για πέντε λεπτά.</seg>
                </u>
                <u xml:id="ParlaMint-GR_2019-01-11-S1-commons.u8" ana="#regular" who="#ΓΡΗΓΟΡΑΚΟΣ_ΓΕΩΡΓΙΟΥ_ΛΕΩΝΙΔΑΣ">
                    <seg xml:id="ParlaMint-GR_2019-01-11-S1-commons.seg68">Ευχαριστώ πολύ, κύριε Πρόεδρε.</seg>
                    <seg xml:id="ParlaMint-GR_2019-01-11-S1-commons.seg69">Κύριε Υπουργέ, κυρίες και κύριοι συνάδελφοι, η περίοδος που διανύουμε ίσως είναι η πιο κρίσιμη για την ανασύνταξη της ελληνικής οικονομίας και αποτελεί υπαρξιακή ανάγκη η ανακοπή της παρατεταμένης απομείωσης του ΑΕΠ της χώρας.</seg>
                    <seg xml:id="ParlaMint-GR_2019-01-11-S1-commons.seg70">Η αγροτική οικονομία έχει να διαδραματίσει διττό ρόλο για την επίτευξη του παραπάνω εθνικού αυτοσκοπού.</seg>
                    <seg xml:id="ParlaMint-GR_2019-01-11-S1-commons.seg71">Σκεφτείτε μια χώρα που θα βρίσκει την ανταγωνιστικότητά της σε διάφορους τομείς, όπως στην ενέργεια, στα βιομηχανικά προϊόντα, στο real estate, στην τεχνολογία και στις υπηρεσίες αναψυχής, αλλά την ίδια στιγμή 7,5 δισεκατομμύρια ευρώ θα εξάγονται, θα φεύγουν από την παραγωγική έλλειψη αγαθών. Αυτό αργά και βασανιστικά θα μας μετατρέψει σε μια χώρα της Μέσης Ανατολής, όπου η παραγωγή αγροτικών προϊόντων θα αποτελεί εθνικής ασφαλείας πολιτική και όχι αναπτυξιακή πολιτική, που πρέπει να είναι.</seg>
                    <seg xml:id="ParlaMint-GR_2019-01-11-S1-commons.seg72">Η μεγαλύτερη πρόκληση την οποία έχει να αντιμετωπίσει η ελληνική αγροτική πραγματικότητα είναι ο σχεδιασμός και η παρακολούθηση ενός εθνικού σχεδίου, με βάση τη νέα συλλογιστική της Ευρωπαϊκής Επιτροπής.</seg>
                    <seg xml:id="ParlaMint-GR_2019-01-11-S1-commons.seg73">Όλοι όσοι προερχόμαστε από την επαρχία, ανησυχούμε λόγω των χαμηλών επιδόσεων της χώρας μας όσον αφορά την τρέχουσα ΚΑΠ 2014-2020 και των αρνητικών εξελίξεων αναφορικά με το Πρόγραμμα Αγροτικής Ανάπτυξης, όπου πέρα από την πολύ χαμηλή απορρόφηση των κονδυλίων, τα δυναμικά μέτρα Μ1 εκπαίδευση, Μ2 γεωργικοί σύμβουλοι, Μ16 συνεργασία παραμένουν ανενεργά, ενώ ο προϋπολογισμός τους διαρκώς μειώνεται.</seg>
                    <seg xml:id="ParlaMint-GR_2019-01-11-S1-commons.seg74">Δεν θα σταθώ στην ισχύουσα κατάσταση του αγροτικού τομέα σε εθνικό επίπεδο, διότι δεν τον γνωρίζω καλά τον χώρο. Ξέρω, όμως, ότι η Κυβέρνηση ΣΥΡΙΖΑ - ΑΝΕΛ εφάρμοσε με συνέπεια σε εθνικό επίπεδο την τελευταία τετραετία μια μείωση των δυνατοτήτων του αγροτικού τομέα στην Ελλάδα. Και αυτό, κύριε Υπουργέ, που είστε γνώστης του αντικειμένου, αν και βέβαια είναι λίγος ο χρόνος που υπηρετείτε στο Υπουργείο, οφείλατε να «βάλετε πλάτη» να το αντιστρέψετε.</seg>
                    <seg xml:id="ParlaMint-GR_2019-01-11-S1-commons.seg75">Συνυπέβαλα, λοιπόν, την επερώτηση αυτή με τους συναδέλφους μου, γιατί είναι πραγματικά μέγιστο το αγροτικό πρόβλημα της χώρας και θα ήθελα να υποβάλω σε εσάς συγκεκριμένα ερωτήματα που αφορούν βέβαια τους Λάκωνες αγρότες αλλά και όλους τους Έλληνες.</seg>
                    <seg xml:id="ParlaMint-GR_2019-01-11-S1-commons.seg76">Είναι γνωστό ότι εσείς όπως και εγώ εκλεγόμεθα στη Λακωνία. Είστε γεωπόνος, άρα γνωρίζετε καλά τα αγροτικά προβλήματα του νομού και της χώρας και οι απαντήσεις σας θα είναι πολύ σημαντικές για εμάς, για τους αγρότες του νομού μας, αλλά και για όλη την Ελλάδα.</seg>
                    <seg xml:id="ParlaMint-GR_2019-01-11-S1-commons.seg77">Κατ' αρχάς, συμφωνώ ανεπιφύλακτα ότι επί Κυβέρνησης ΣΥΡΙΖΑ - ΑΝΕΛ υπάρχει ανυπαρξία αγροτικής πολιτικής, έλλειψη σχεδίου ανάπτυξης της αγροτικής παραγωγής και εγκατάλειψη του αγροτικού τομέα στην τύχη του.</seg>
                    <seg xml:id="ParlaMint-GR_2019-01-11-S1-commons.seg78">Είναι μια διαπίστωση που όλοι παραδέχονται. Ο αγροτικός τομέας βρίσκεται σήμερα σε τέλμα. Όχι σε στασιμότητα, αλλά σε ταχύτατη οπισθοδρόμηση και ιδιαίτερα την τετραετία της διακυβέρνησής σας, που η κατάσταση επιδεινώθηκε δραματικά. Οι αγρότες μας διακατέχονται από απαισιοδοξία για το μέλλον και για να μιλήσω σαν γιατρός, είναι σε «προϊούσα κατάθλιψη».</seg>
                    <seg xml:id="ParlaMint-GR_2019-01-11-S1-commons.seg79">Τα αντιαγροτικά μέτρα που έχετε πάρει δεν έχουν τέλος. Οι φορολογικές και οι ασφαλιστικές επιβαρύνσεις τούς τσάκισαν. Οι αυξήσεις των συντελεστών παραγωγής, καυσίμων, ρεύματος, γεωργικών εφοδίων κ.ά. τούς διέλυσαν. Το κόστος παραγωγής είναι στα ουράνια και οι τιμές των προϊόντων στον πάτο.</seg>
                    <seg xml:id="ParlaMint-GR_2019-01-11-S1-commons.seg80">Αυτά ισχύουν, βέβαια, και για τους συμπατριώτες μας, τους Λάκωνες αγρότες, αλλά και για όλους τους Έλληνες. Μια βόλτα στα χωριά της ελληνικής επαρχίας και θα αντιληφθεί κανείς αυτό που γίνεται. Καταστροφή! Καμμία ελπίδα. Ουδεμία πρόνοια της Κυβέρνησης γι' αυτούς τους ανθρώπους.</seg>
                    <seg xml:id="ParlaMint-GR_2019-01-11-S1-commons.seg81">Επίσης, εάν υπολογίσουμε και την ηλικιακή διάρθρωση των αρχηγών των γεωργοκτηνοτροφικών εκμεταλλεύσεων, που χαρακτηρίζεται από «γερασμένο πληθυσμό», τότε καταλαβαίνει κανείς ότι η κατάσταση στα περισσότερα τοπικά διαμερίσματα της περιοχής επιδεινώνεται συνεχώς. Επιπλέον οι μικρές παραγωγικές μονάδες, η μικρή συνολικά παραγωγή κατά κλάδο και η συχνή έλλειψη σύγχρονης υποδομής στον πρωτογενή τομέα, ιδίως στον ορεινό όγκο, είναι σοβαρότατα εμπόδια ανάπτυξης.</seg>
                    <seg xml:id="ParlaMint-GR_2019-01-11-S1-commons.seg82">Τα έργα υποδομής που υπάρχουν είναι στην πλειοψηφία τους τεχνολογικά απαρχαιωμένα. Πιο συγκεκριμένα, υπάρχουν ελλείψεις στο τοπικό δίκτυο τυποποίησης, συσκευασίας και εμπορίας των γεωργικών προϊόντων, ενώ το δίκτυο άρδευσης για τα καλλιεργούμενα προϊόντα είναι ανεπαρκές, με αποτέλεσμα τη δημιουργία προβλημάτων τόσο στην παραγωγή των προϊόντων όσο και στους υδάτινους πόρους της περιοχής.</seg>
                    <seg xml:id="ParlaMint-GR_2019-01-11-S1-commons.seg83">Νέα έργα και υποδομές δεν υπάρχουν. Τα τελευταία έγιναν τη δεκαετία του 2000. Ιδιαίτερα για τη Λακωνία, ένα συγκεκριμένο φράγμα της Κελεφίνας, που θέλαμε να γίνει και το είχαμε συζητήσει το 2011-2012, επί υπουργίας Σκανδαλίδη, μετά από έξι - επτά χρόνια παραμένει όπως είναι.</seg>
                    <seg xml:id="ParlaMint-GR_2019-01-11-S1-commons.seg84">Σας ερωτώ, λοιπόν, ξεκάθαρα: Ποια είναι τα μικρά ή μεγάλα έργα υποδομής που εκτελούνται σήμερα στη Λακωνία, όπως παραδείγματος χάριν στην άρδευση, στην εγκατάσταση και χρήση νέων τεχνολογιών, στην ενεργειακή αυτοδυναμία των αγροτικών επιχειρήσεων;</seg>
                    <seg xml:id="ParlaMint-GR_2019-01-11-S1-commons.seg85">Σε ποιες επιχειρήσεις, συνεταιρισμούς ή ομάδες παραγωγών δόθηκαν οικονομικά κίνητρα στήριξης στον νομό για προώθηση επενδύσεων στη μεταποίηση ή στην τυποποίηση, προκειμένου να μειωθεί το κόστος και να βελτιωθεί η ποιότητα, αλλά και να αυξηθεί η προστιθέμενη αξία των εξαιρετικών προϊόντων της Λακωνίας;</seg>
                    <seg xml:id="ParlaMint-GR_2019-01-11-S1-commons.seg86">Ο ΣΥΡΙΖΑ, πολλές φορές στο παρελθόν, επικαλέστηκε ανεπάρκεια του θεσμικού πλαισίου του ΕΛΓΑ και ότι αυτό χρήζει βελτίωσης. Τι έχετε κάνει επ' αυτού τέσσερα χρόνια τώρα; Σας δίνω την απάντηση: Τίποτα.</seg>
                    <seg xml:id="ParlaMint-GR_2019-01-11-S1-commons.seg87">Επιβεβαίωση του παραπάνω είναι ο Σεπτέμβριος του 2018, πέρυσι, που είχαμε σφοδρή χαλαζόπτωση στην ευρύτερη περιοχή της πόλης της Σπάρτης και στην κοιλάδα της Λακωνίας, με χαλάζι σαν «μικρό αυγό» επί δέκα έως είκοσι λεπτά, βόρεια, νότια και στους αγροτικούς οικισμούς της πόλης. Όλοι συμφωνούν ότι η ζημιά ήταν τεράστια στα πορτοκάλια και στις ελιές. Έναντι αυτού, ο ΕΛΓΑ σήμερα, μετά από τέσσερις - πέντε μήνες, δεν έχει προχωρήσει σε εξατομίκευση της ζημιάς, αλλά μόνο σε μικρό μέρος αυτής.</seg>
                    <seg xml:id="ParlaMint-GR_2019-01-11-S1-commons.seg88">Ποιος ο σεβασμός, λοιπόν, στην αξιοπιστία του οργανισμού προς τους χειμαζόμενους συμπατριώτες μας; Εσείς, ως εποπτεύων Υπουργός, τι έχετε κάνει επ' αυτού;</seg>
                    <seg xml:id="ParlaMint-GR_2019-01-11-S1-commons.seg89">Επιπλέον, όσον αφορά όσες αποζημιώσεις έχουν δοθεί λόγω της χαλαζόπτωσης - το ξέρετε καλά, γιατί έρχονται συνέχεια στο γραφείο σας στη Σπάρτη - ενώ υποτίθεται ότι το ποσό θα ήταν ακατάσχετο, στην πραγματικότητα το ακατάσχετο αφορούσε μόνο τις οφειλές προς το δημόσιο και όχι προς τις τράπεζες. Αποτέλεσμα; Οι συμπολίτες μας δεν πήραν τα λεφτά τους, διότι έγινε παρακράτηση αυτών για κάποια δάνεια ή λοιπές οφειλές που είχαν στις τράπεζες.</seg>
                    <seg xml:id="ParlaMint-GR_2019-01-11-S1-commons.seg90">Ως προς την αντιμετώπιση του δάκου, θα τα πουν και οι άλλοι συνάδελφοί μου. Δεν έγινε αυτό που έπρεπε να γίνει, γι' αυτό φέτος στην παραγωγή της ελιάς και στο ελαιόλαδο τα οξέα είναι πάρα πολύ υψηλά. Άρα, η ποιότητα του λαδιού στη Λακωνία είναι πάρα πολύ πεσμένη.</seg>
                    <seg xml:id="ParlaMint-GR_2019-01-11-S1-commons.seg91">Έρχομαι τώρα στο πρόγραμμα της βιολογικής γεωργίας.</seg>
                    <seg xml:id="ParlaMint-GR_2019-01-11-S1-commons.seg92">Αγαπητέ, κύριε Υπουργέ, εδώ αδικήθηκαν οι Λάκωνες πάρα πολύ σε σχέση με τους υπόλοιπους. Για τη βιολογική καλλιέργεια στη Λακωνία δεν πιστώθηκε τίποτα σ' αυτούς. Ήταν κάποιοι άνθρωποι οι οποίοι αγωνίζονταν επί χρόνια να βάλουν τη βιολογική καλλιέργεια, τα κατάφεραν και τελικά δεν έχουν να μας παρουσιάσουν τίποτα.</seg>
                    <seg xml:id="ParlaMint-GR_2019-01-11-S1-commons.seg93">Τελειώνω με τους κτηνοτρόφους της Λακωνίας, που πωλούν το γάλα τους και το κρέας σε απελπιστικά χαμηλές τιμές.</seg>
                    <seg xml:id="ParlaMint-GR_2019-01-11-S1-commons.seg94">Ταυτόχρονα, υπάρχει μία ανεπάρκεια στις υποδομές. Πρέπει να αναφέρω και την αλιεία, την οποία τώρα τελευταία την έχετε εσείς. Καταγράφονται βέβαια τα αλιευτικά καταφύγια σαν «άδειασμα» στη θάλασσα από μηχανότρατες. Εκτός από την οικολογική επίπτωση που επιφέρουν, κάνουν καταστροφή στον Λακωνικό κόλπο, αλλά και σε όλους τους κόλπους όπου υπάρχει αλιεία με τις τράτες.</seg>
                    <seg xml:id="ParlaMint-GR_2019-01-11-S1-commons.seg95">Δεν με παίρνει βέβαια η ώρα, γιατί έχω κατάχρηση της ανοχής του κ. Κρεμαστινού.</seg>
                    <seg xml:id="ParlaMint-GR_2019-01-11-S1-commons.seg96">Θέλω να καταθέσω σε εσάς, κύριε Υπουργέ, κάποιες συγκεκριμένες προτάσεις, τις οποίες θα τις πάρετε.</seg>
                    <seg xml:id="ParlaMint-GR_2019-01-11-S1-commons.seg97">Πρώτα απ' όλα, θα ήθελα να πω ότι οι αγροτικοί συνεταιρισμοί πρέπει να εξελιχθούν σε υγιείς αγροτικές επιχειρήσεις κοινωνικού χαρακτήρα. Δεύτερον, πρέπει να υπάρξει έλεγχος της ποιότητας και αυθεντικότητας προϊόντων και υποχρεωτική εφαρμογή - τελειώνω, κύριε Πρόεδρε, τις προτάσεις μου θέλω να καταθέσω - , ιδίως κατά την εξαγωγή, υιοθέτησης από επαγγελματικούς φορείς των τυποποιητών συστημάτων εσωτερικού αυτοελέγχου. Να υπάρξει υποστήριξη και προώθηση των πιστοποιημένων προϊόντων, επανέλεγχος και επανακαθορισμός των περιοχών ΠΟΠ. Να υπάρξει ολοκλήρωση των βασικών υποδομών, ειδικότερα των υποδομών προστασίας του περιβάλλοντος, καθώς και συγκρότηση κάθε είδους σχημάτων συνεργασίας, κοινοπραξιών, δικτυώσεων, συμβολαιακής γεωργίας, συγχωνεύσεων. Να γίνεται διαφανής και αποτελεσματική διαχείριση των ενισχύσεων της Ευρωπαϊκής Ένωσης. Να υπάρχει διαφάνεια παντού. Ακόμη, να προωθηθεί η ανάδειξη διατροφικής και πολιτιστικής αξίας των προϊόντων μας, αξιοποίηση και βελτίωση της ερευνητικής υποδομής και του ανθρώπινου δυναμικού.</seg>
                    <seg xml:id="ParlaMint-GR_2019-01-11-S1-commons.seg98">Κλείνοντας, θα ήθελα να πω ότι σε αυτές τις δύσκολες στιγμές για τη χώρα πρέπει να αντιληφθούμε ότι ο ελληνικός λαός περνάει δύσκολα. Πρέπει να επενδύσουμε στην αγροτική οικονομία και την κτηνοτροφία. Διαφορετικά, δεν θα έχουμε καμμία τύχη να δώσουμε πνοή σε ένα δυναμικό παραγωγικό κομμάτι της ελληνικής οικονομίας και να έχουμε ελπίδα για να βγούμε από την κρίση.</seg>
                    <seg xml:id="ParlaMint-GR_2019-01-11-S1-commons.seg99">Σας ευχαριστώ πολύ, κύριε Πρόεδρε.</seg>
                </u>
                <u xml:id="ParlaMint-GR_2019-01-11-S1-commons.u9" ana="#chair" who="#ΚΡΕΜΑΣΤΙΝΟΣ_ΘΩΜΑ_ΔΗΜΗΤΡΙΟΣ">
                    <seg xml:id="ParlaMint-GR_2019-01-11-S1-commons.seg100">Ευχαριστώ κι εγώ.</seg>
                    <seg xml:id="ParlaMint-GR_2019-01-11-S1-commons.seg101">Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα ένας μαθητές και μαθήτριες και τρεις συνοδοί εκπαιδευτικοί από το 1ο Δημοτικό Σχολείο Μαρκοπούλου.</seg>
                    <seg xml:id="ParlaMint-GR_2019-01-11-S1-commons.seg102">Η Βουλή σάς καλωσορίζει.</seg>
                    <seg xml:id="ParlaMint-GR_2019-01-11-S1-commons.seg103">Ο Βουλευτής της Νέας Δημοκρατίας κ. Σπυρίδων - Άδωνις Γεωργιάδης ζητεί άδεια απουσίας στο εξωτερικό και συγκεκριμένα στην Αγγλία, για το χρονικό διάστημα από 10 Ιανουαρίου έως 11 Ιανουαρίου 2019, για προσωπικούς λόγους. Η Βουλή εγκρίνει;</seg>
                </u>
                <vocal type="shouting">
                    <desc>Μάλιστα, μάλιστα.</desc>
                </vocal>
                <u xml:id="ParlaMint-GR_2019-01-11-S1-commons.u10" ana="#chair" who="#ΚΡΕΜΑΣΤΙΝΟΣ_ΘΩΜΑ_ΔΗΜΗΤΡΙΟΣ">
                    <seg xml:id="ParlaMint-GR_2019-01-11-S1-commons.seg104">Συνεπώς η Βουλή ενέκρινε τη ζητηθείσα άδεια.</seg>
                    <seg xml:id="ParlaMint-GR_2019-01-11-S1-commons.seg105">Τον λόγο έχει ο κ. Ιωάννης Μανιάτης για πέντε λεπτά.</seg>
                </u>
                <u xml:id="ParlaMint-GR_2019-01-11-S1-commons.u11" ana="#regular" who="#ΜΑΝΙΑΤΗΣ_ΑΝΑΣΤΑΣΙΟΥ_ΙΩΑΝΝΗΣ">
                    <seg xml:id="ParlaMint-GR_2019-01-11-S1-commons.seg106">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-11-S1-commons.seg107">Ιανουάριος 2015- Ιανουάριος 2019. Τέσσερα χρόνια ΣΥΡΙΖΑ - ΑΝΕΛ, τέσσερα χρόνια μιας καταστροφικής πολιτικής από την οποία δεν θα μπορούσε να έχει γλυτώσει και ο αγροτικός τομέας. Τέσσερα χρόνια μιας Κυβέρνησης και ενός Πρωθυπουργού που έχουν παρουσιάσει τα χειρότερα δείγματα πολιτικής συμπεριφοράς σε όλη τη Μεταπολίτευση. Προφανώς δεν θα μπορούσε ο αγροτικός τομέας, ο πρωτογενής τομέας, να ξεφύγει από αυτή τη λαίλαπα αναξιοπιστίας και παραλογισμού.</seg>
                    <seg xml:id="ParlaMint-GR_2019-01-11-S1-commons.seg108">Υπέρογκες τιμωρητικές πολιτικές στην ασφάλιση και τη φορολογία. Φορολόγηση για πρώτη φορά των κοινοτικών επιδοτήσεων. Διάλυση της κτηνοτροφίας. Μπάχαλο με τους δασικούς χάρτες, με τεράστιες αβεβαιότητες στην καταβολή των ενισχύσεων για εκατοντάδες χιλιάδες παραγωγούς. Κατάργηση του ΟΓΑ και μείωση των αγροτικών συντάξεων με χαρακτηριστικότερο το παράδειγμα όσων γεννήθηκαν το 1950. Είναι δεκατέσσερις χιλιάδες οι παραγωγοί που έχουν καταθέσει αίτηση για να πάρουν σύνταξη. Η σύνταξη δινόταν στους αγρότες από τον ΟΓΑ μέσα σε έξι μήνες. Από τους δεκατέσσερις χιλιάδες, μετά από τόσο καιρό, έχουν πάρει μόλις οι μισοί. Αυτό είναι το αποτέλεσμα μιας πολιτικής αναξιοπιστίας και παραλογισμού.</seg>
                    <seg xml:id="ParlaMint-GR_2019-01-11-S1-commons.seg109">Υπάρχει εναλλακτική λύση; Ναι υπάρχει και εμείς την έχουμε καταθέσει. Μας δεσμεύει η πρόταση νόμου και η υπογραφή που έχουμε βάλει, για το πώς αντιλαμβανόμαστε το μέλλον της ελληνικής γεωργίας.</seg>
                    <seg xml:id="ParlaMint-GR_2019-01-11-S1-commons.seg110">Θέλουμε μείωση του φόρου εισοδήματος, εκεί που ήταν πριν τους ΣΥΡΙΖΑΝΕΛ, στο 13%, ακατάσχετο και αφορολόγητο των επιδοτήσεων έως 20.000 ευρώ, αποδέσμευση των ασφαλιστικών εισφορών από το εισόδημα, ειδικό ακατάσχετο λογαριασμό για τους αγρότες, 35% μειωμένη φορολογία και πέντε μονάδες επιπλέον επιστροφή ΦΠΑ για τους παραγωγούς που ανήκουν σε συνεταιρισμούς και ομάδες παραγωγών, καθιέρωση κάρτας αγροτικού πετρελαίου, εξαίρεση των αγροτεμαχίων από τον συμπληρωματικό ΕΝΦΙΑ, συγκεκριμένες δεσμευτικές προτάσεις για να υπάρξει χαμόγελο και αισιοδοξία στην ελληνική περιφέρεια.</seg>
                    <seg xml:id="ParlaMint-GR_2019-01-11-S1-commons.seg111">Έρχομαι στον νομό μου, την Αργολίδα. Είναι μια χαρακτηριστική περίπτωση τού τι υφίσταται η ελληνική περιφέρεια από μια αλόγιστη πολιτική στον πρωτογενή τομέα.</seg>
                    <seg xml:id="ParlaMint-GR_2019-01-11-S1-commons.seg112">Ξεκινώ με το τεράστιο έργο του Αναβάλου. Μετά από σαράντα χρόνια μόνο υποσχέσεων η κυβέρνηση του ΠΑΣΟΚ 2010-2014 έβαλε στις ράγες αυτό το έργο. Αναθέσαμε και παραλάβαμε όλες τις μελέτες, διασφαλίσαμε όλη τη χρηματοδότηση, προκηρύξαμε το μεγαλύτερο μέρος του έργου. Και πού βρισκόμαστε τώρα; Η προκήρυξη και η υλοποίηση του έργου για την επέκταση του Αναβάλου στον κάμπο της Αργολίδας παραδόθηκε στους ΣΥΡΙΖΑΝΕΛ στο 70%. Συνεχίζει να είναι μόλις στο 70%.</seg>
                    <seg xml:id="ParlaMint-GR_2019-01-11-S1-commons.seg113">Η επέκταση του Αναβάλου με διασφαλισμένη χρηματοδότηση 8 εκατομμυρίων προς Μυκήνες - Φίχτια - Μοναστηράκι ακόμη δεν έχει καν ανατεθεί. Η επέκταση του Αναβάλου προς την Επίδαυρο προκηρύχθηκε, κατατέθηκε, ανατέθηκε από εμάς, συνεχίζει ακόμη να υπάρχει το έργο, ενώ θα έπρεπε να έχει ολοκληρωθεί εδώ και έναν χρόνο.</seg>
                    <seg xml:id="ParlaMint-GR_2019-01-11-S1-commons.seg114">Η επέκταση του Αναβάλου στην Ερμιονίδα με διασφαλισμένη χρηματοδότηση ακόμη όχι μόνο δεν έχει προκηρυχθεί, όχι μόνο δεν έχει υλοποιηθεί, όχι μόνο δεν έχει προχωρήσει, αλλά δεν έχει καν ενταχθεί στο μέτρο 4.3.1.</seg>
                    <seg xml:id="ParlaMint-GR_2019-01-11-S1-commons.seg115">Δεύτερον, όσον αφορά τις αποζημιώσεις του ΕΛΓΑ, γνωρίζετε, κύριε Υπουργέ, και ως γεωπόνος το τεράστιο πρόβλημα με την τριστέτσα που εξαφανίζει τον κάμπο της Αργολίδας. Μας υποσχεθήκατε πριν λίγες μέρες - και είμαι βέβαιος ότι θα τηρήσετε τον λόγο σας - να αποζημιώσετε τη μονίλια στα μανταρίνια με το de minimis. Γνωρίζετε πολύ καλά την καταστροφή από τον δάκο στην ελιά. Γνωρίζετε πολύ καλά τις ζημιές από τον παγετό στα αμπέλια και στις υπόλοιπες καλλιέργειες. Απαιτείται απόλυτη εγρήγορση του ΕΛΓΑ, ώστε να δοθούν το συντομότερο δυνατό οι αποζημιώσεις.</seg>
                    <seg xml:id="ParlaMint-GR_2019-01-11-S1-commons.seg116">Θα χρησιμοποιήσω και τη δευτερολογία μου, κύριε Πρόεδρε.</seg>
                    <seg xml:id="ParlaMint-GR_2019-01-11-S1-commons.seg117">Τρίτον, θα αναφερθώ στο μπάχαλο της εξισωτικής αποζημίωσης. Δεκαεπτά μειονεκτικές περιοχές της Αργολίδας βρίσκονται εκτός ενισχύσεων, όπως ολόκληρη η Ερμιονίδα. Το 1,4 εκατομμύριο ευρώ επιπλέον εισοδήματος που δίνεται στους αγρότες της Αργολίδας θα αφαιρεθεί και αναρωτιέμαι τι θα κάνουν οι κτηνοτρόφοι, οι παραγωγοί, οι αμπελοκαλλιεργητές του νομού. Το Αρκαδικό, το Ασκληπιείο, η Δήμαινα, τα Δίδυμα, το Ηλιόκαστρο, η Ερμιόνη, η Θερμησία, η Κοιλάδα, το Κρανίδι, το Μαλαντρένι, η Μπόρσα, η Νέα Επίδαυρος, τα Πυργιώτικα, το Σχινοχώρι, η Τραχειά, οι Φούρνοι, δεν είναι άγνωστα ονόματα, είναι ψυχές ανθρώπων που μένουν σε αυτά τα χωριά και περιμένουν την εξισωτική αποζημίωση.</seg>
                    <seg xml:id="ParlaMint-GR_2019-01-11-S1-commons.seg118">Έρχομαι στο τέταρτο θέμα, το μέλλον της ελληνικής γεωργίας, την ευφυή γεωργία. Έχετε εξαγγείλει εδώ και δύο χρόνια - όχι εσείς, ο συνάδελφός σας, ο κ. Παππάς - το πρόγραμμα των 31 εκατομμυρίων ευρώ για επέκταση της ευφυούς γεωργίας στο 50% της καλλιεργούμενης έκτασης της χώρας για τετρακόσιες πενήντα χιλιάδες αγρότες. Το προκηρύξατε για τρεις μήνες και το μαζέψατε άρον άρον, όταν σας καταγγέλθηκε ότι για άλλη μια φορά ακολουθείτε φωτογραφικές διατάξεις, προκειμένου να τα αναθέσετε σε διάφορους που εσείς επιλέγετε, και οι Έλληνες αγρότες ακόμη περιμένουν τις εφαρμογές της ευφυούς γεωργίας.</seg>
                    <seg xml:id="ParlaMint-GR_2019-01-11-S1-commons.seg119">Το 2014, κύριε Υπουργέ, - και, πραγματικά, σας απευθύνομαι και θα πρέπει να το αντιληφθείτε - νομοθετήσαμε ένα σοβαρό δομικό μέτρο ενίσχυσης της ελληνικής γεωργίας, τον συμψηφισμό ενέργειας, δηλαδή μέσα από τη χρήση φωτοβολταϊκών να μπορούν οι αγρότες να μειώνουν κατά 40% το κόστος ενέργειας.</seg>
                    <seg xml:id="ParlaMint-GR_2019-01-11-S1-commons.seg120">Από το 2014 που το νομοθετήσαμε μέχρι και σήμερα, ενώ θα έπρεπε η μισή Ελλάδα στον αγροτικό τομέα να τροφοδοτείται στο αρδευτικό της σύστημα με φωτοβολταϊκά, δεν έχει υπάρξει ούτε μία εφαρμογή. Έχουμε δύο τοπικούς οργανισμούς εγγείων βελτιώσεων στην Αργολίδα, που είναι έτοιμοι και περιμένουν το τελικό πράσινο φως από το Υπουργείο. Τετρακόσιοι δεκαέξι τοπικοί οργανισμοί εγγείων βελτιώσεων και τριακόσιες χιλιάδες αγρότες περιμένουν τις εφαρμογές της ευφυούς γεωργίας. Έχετε χρέος να τους στηρίξετε.</seg>
                    <seg xml:id="ParlaMint-GR_2019-01-11-S1-commons.seg121">Πέμπτο και τελειώνω, αγαπητές και αγαπητοί συνάδελφοι, με το ζήτημα της καθημερινότητας. Η καθημερινότητα του Έλληνα αγρότη είναι η απόλυτη ανασφάλεια στη ζωή και την περιουσία του. Δεν υπάρχει αγρότης που να μην έχει πέσει θύμα κλοπών ή άλλων παράνομων δράσεων, σε μία περιφέρεια η οποία αισθάνεται απολύτως απροστάτευτη. Και έχετε χρέος ως αρμόδιος για τον τομέα της γεωργίας, σε συνεργασία με τις κυρίες Υπουργούς που είναι αρμόδιες για την Προστασία του Πολίτη, να λάβετε τα μέτρα, ώστε να επανέλθει το αίσθημα ασφάλειας στους Έλληνες αγρότες.</seg>
                    <seg xml:id="ParlaMint-GR_2019-01-11-S1-commons.seg122">Υπάρχει προοπτική; Ναι υπάρχει υπό μία προϋπόθεση, ότι ο κ Τσίπρας και η Κυβέρνησή του θα αποφασίσουν να δώσουν τη δυνατότητα στους Έλληνες πολίτες, να αποφασίσουν με εκλογές εδώ και τώρα για την ανατροπή της χειρότερης πολιτικής λιτότητας και την εφαρμογή μιας νέας προοδευτικής αλλαγής, που θα φέρει χαμόγελο και αισιοδοξία και στους Έλληνες αγρότες.</seg>
                    <seg xml:id="ParlaMint-GR_2019-01-11-S1-commons.seg123">Ευχαριστώ πολύ.</seg>
                </u>
                <u xml:id="ParlaMint-GR_2019-01-11-S1-commons.u12" ana="#chair" who="#ΚΡΕΜΑΣΤΙΝΟΣ_ΘΩΜΑ_ΔΗΜΗΤΡΙΟΣ">
                    <seg xml:id="ParlaMint-GR_2019-01-11-S1-commons.seg124">Κι εγώ ευχαριστώ.</seg>
                    <seg xml:id="ParlaMint-GR_2019-01-11-S1-commons.seg125">Ο κ. Κωνσταντόπουλος έχει τον λόγο για πέντε λεπτά.</seg>
                </u>
                <u xml:id="ParlaMint-GR_2019-01-11-S1-commons.u13" ana="#regular" who="#ΚΩΝΣΤΑΝΤΟΠΟΥΛΟΣ_ΧΡΗΣΤΟΥ_ΔΗΜΗΤΡΙΟΣ">
                    <seg xml:id="ParlaMint-GR_2019-01-11-S1-commons.seg126">Κύριε Πρόεδρε, κυρίες και κύριοι συνάδελφοι, κύριοι Υπουργοί, η Κυβέρνηση υποδέχθηκε χθες την Καγκελάριο, την κ. Μέρκελ. Είναι μια υποδοχή που ανακαλεί στη μνήμη μας παλαιότερες εποχές. Δικαιώνετε, λοιπόν, μία - μία τις επιλογές της κυβέρνησης ΠΑΣΟΚ την περίοδο 2009-2011 με Πρωθυπουργό τότε τον κ. Γιώργο Παπανδρέου και έρχεστε σήμερα στο δρόμο που χαράξαμε εμείς τότε.</seg>
                    <seg xml:id="ParlaMint-GR_2019-01-11-S1-commons.seg127">Επιβεβαιώνετε, μάλιστα, με τον καλύτερο τρόπο τη λαϊκή ρήση: «Στερνή μου γνώση να σ' είχα πρώτα», γιατί αν ήσασταν τότε στο δρόμο του ρεαλισμού, σήμερα θα ήμασταν πραγματικά εκτός μνημονίων, εκτός της οικονομικής κρίσης.</seg>
                    <seg xml:id="ParlaMint-GR_2019-01-11-S1-commons.seg128">Να θυμίσω, κύριοι Υπουργοί και κύριοι της Κυβέρνησης, την καγκελάριο που σφράγισε την πολιτική της λιτότητας, που αποδόμησε το κοινωνικό κράτος της Ευρώπης, μια πολιτική θέλει να βάλει στο χρονοντούλαπο της ιστορίας το μεγάλο επίτευγμα της σοσιαλδημοκρατίας στην Ευρώπη, που ήταν το κοινωνικό κράτος, το όραμα των Ευρωπαίων ηγετών, που σφραγίστηκε με τις μεγάλες προσωπικότητες, όπως του Βίλι Μπραντκκαι του Ανδρέα Παπανδρέου.</seg>
                    <seg xml:id="ParlaMint-GR_2019-01-11-S1-commons.seg129">Όσοι, αγαπητοί συνάδελφοι, πριν λίγα χρόνια στηλίτευαν τις αποφάσεις της Καγκελαρίου, σήμερα τι κάνουν; Γευματίζουν μαζί της. Έχουν ξεχάσει τις αιτιάσεις τους για μια Ευρώπη των λαών και μένουν σε τι; Στην Ευρώπη των αριθμών. Για μια κοινωνική Ευρώπη που εξασφαλίζει την ευημερία της κοινωνίας. Έχουν ξεχάσει τη μεγάλη ευθύνη για τη συμμετοχή του ΔΝΤ στα χρηματοδοτικά προγράμματα της στήριξης. Έχουν ξεχάσει τη στάση της στο μεγάλο αίτημα της πατρίδας μας για τις γερμανικές αποζημιώσεις. Έχουν ξεχάσει τη στάση της στο μεταναστευτικό και προσφυγικό ζήτημα με δραματικές συνέπειες τόσο στη Μόρια όσο και στη Μαλακάσα.</seg>
                    <seg xml:id="ParlaMint-GR_2019-01-11-S1-commons.seg130">Κυρίες και κύριοι συνάδελφοι, όλα αυτά συμβαίνουν στο πλαίσιο μιας εύθραυστης οικονομίας, που είναι οικονομία εκτός αγορών. Και σε καμμιά περίπτωση δεν αποτυπώνεται η ανάπτυξη, που οι Υπουργοί της Κυβέρνησης και οι Βουλευτές της Συμπολίτευσης ευαγγελίζονται.</seg>
                    <seg xml:id="ParlaMint-GR_2019-01-11-S1-commons.seg131">Η κατάσταση που βρίσκεται ο πρωτογενής τομέας της οικονομίας αλλά και οι άνθρωποι που εργάζονται σε αυτόν, είναι δραματική και αποκαλύπτει τη συνεχιζόμενη κρίση.</seg>
                    <seg xml:id="ParlaMint-GR_2019-01-11-S1-commons.seg132">Αγαπητοί συνάδελφοι, ανύπαρκτη η πολιτική γης ώστε να αξιοποιηθούν οι σχολάζουσες γαίες και να αντιμετωπισθεί το ζήτημα του κατακερματισμένου κλήρου. Καμμιά πολιτική για την ηλικιακή ανανέωση του αγροτικού δυναμικού ώστε να παρασχεθούν κίνητρα για νέους αγρότες, να δραστηριοποιηθούν στον αγροτικό τομέα νέοι άνθρωποι, αξιοποιώντας μάλιστα, θα έλεγα, την επιστημονική γνώση.</seg>
                    <seg xml:id="ParlaMint-GR_2019-01-11-S1-commons.seg133">Καμμιά πολιτική για να υπάρξει συντονισμένο σχέδιο τυποποίησης των προϊόντων των μικρών παραγωγών - οι μικροί παραγωγοί βρίσκονται στο έλεος - αλλά και ένα κοινό σημείο ποιότητας που θα προσθέτει τη μεταποιητική αξία στα αγροτοδιατροφικά προϊόντα, αυτά τα αγροτοδιατροφικά προϊόντα τα οποία σήμερα δεν είναι στα καλύτερά τους. Η ίδια υστέρηση και στις υποδομές μεταφοράς και αποθήκευσης, ο εκσυγχρονισμός των οποίων θα μείωνε το κόστος των πρώτων υλών και κατά συνέπεια των τελικών προϊόντων.</seg>
                    <seg xml:id="ParlaMint-GR_2019-01-11-S1-commons.seg134">Ο ακραίος κρατικός παρεμβατισμός στους συνεταιρισμούς με την ψήφιση του ν.4386/16 και η χειραγώγηση επί της ουσίας των συνεταιριστικών οργανώσεων είναι πρωτοφανής. Παρεμβατισμός παντού που δεν περιορίζει αυτό που, ουσιαστικά, θα έπρεπε, δηλαδή τι; Τη γραφειοκρατία. Αντίθετα την αυξάνει και δεν διευκολύνει γενικά τη λειτουργία αλλά ούτε και τη λειτουργία των ομάδων παραγωγών.</seg>
                    <seg xml:id="ParlaMint-GR_2019-01-11-S1-commons.seg135">Κυρίως όμως σοβαρή είναι η φορολογική επιδρομή στο αγροτικό εισόδημα, με συντελεστή που κυμαίνεται από το 22% στο 45% και με 100% προκαταβολή φόρου. Υπερβολική η ασφαλιστική επιβάρυνση των αγροτών υπερτριπλάσια αυτής του ΟΓΑ και συνδεδεμένη με το φορολογητέο εισόδημα.</seg>
                    <seg xml:id="ParlaMint-GR_2019-01-11-S1-commons.seg136">Όλα αποκαλύπτουν ότι ξεχάσατε, κύριοι της Κυβέρνησης, τις προεκλογικές σας δεσμεύσεις και ότι δεν υπάρχει σήμερα καμμιά μέριμνα για την ενίσχυση της υπαίθρου και της κοινωνικής συνοχής σε αυτή. Για τι πρόκειται δηλαδή; Για μια εισπρακτική λογική, αντί να είναι προσανατολισμένη σε ένα όραμα με φορολογική πολιτική, σε ένα σύγχρονο φορολογικό σύστημα.</seg>
                    <seg xml:id="ParlaMint-GR_2019-01-11-S1-commons.seg137">Και να ήταν μόνο αυτά; Επιβάλατε ειδικό φόρο κατανάλωσης στο κρασί, εξουδετερώνοντας και τους μικρομεσαίους οινοπαραγωγούς και δημιουργώντας τεράστια προβλήματα στις συνεταιριστικές οργανώσεις. Φέρατε επιτέλους μια τροπολογία με την κατάργηση του μέτρου αυτού. Η ζημιά όμως, κύριοι της Κυβέρνησης, έχει γίνει.</seg>
                    <seg xml:id="ParlaMint-GR_2019-01-11-S1-commons.seg138">Μέσα στο καλοκαίρι ελάμβαναν οι αγρότες τα σημειώματα της ΔΕΗ, που τους ειδοποιούσαν να υποβάλουν στοιχεία, ώστε να συνεχίσουν να έχουν αγροτικό τιμολόγιο για τις γεωτρήσεις τους και να αρδεύουν τις καλλιέργειές τους με μικρότερο κόστος. Μιλάμε για μια αύξηση στην τιμή του αγροτικού ρεύματος κατά 40%.</seg>
                    <seg xml:id="ParlaMint-GR_2019-01-11-S1-commons.seg139">Οι ΤΟΕΒ κινδυνεύουν να κλείσουν λόγω των οφειλών τους προς τη ΔΕΗ. Δώστε τη δυνατότητα, κύριοι της Κυβέρνησης, στους ΤΟΕΒ με τις ανανεώσιμες πηγές ενέργειας να λύσουν το πρόβλημά τους, ουσιαστικά να ηλεκτροδοτηθούν απευθείας από τις ανανεώσιμες πηγές ενέργειας.</seg>
                    <seg xml:id="ParlaMint-GR_2019-01-11-S1-commons.seg140">Την ίδια στιγμή η ολιγωρία στη μεταφορά των πιστώσεων, την έγκαιρη προμήθεια των φυτοπροστατευτικών αλλά και την πρόσληψη και τοποθέτηση γεωπόνων για προγράμματα συλλογικής δακοκτονίας, είχε ως αποτέλεσμα ο δάκος να καταστρέψει όλη την εγχώρια παραγωγή λαδιού από την Πελοπόννησο μέχρι τα Δωδεκάνησα, τα Επτάνησα και την Κρήτη.</seg>
                    <seg xml:id="ParlaMint-GR_2019-01-11-S1-commons.seg141">Ο δάκος, αγαπητοί Υπουργοί, δεν καλύπτεται από το καταστατικό του ΕΛΓΑ. Η απώλεια του εισοδήματος είναι τεράστια. Οι ελαιοπαραγωγοί βρίσκονται πραγματικά στο έλεος του Θεού. Ποια είναι η μέριμνά σας; Καμμιά. Περιμένουμε ωστόσο να δούμε τι θα πράξετε από εδώ και πέρα. Οι αρμόδιοι φορείς έχουν θέσει τις προτάσεις σε εσάς και περιμένουν.</seg>
                    <seg xml:id="ParlaMint-GR_2019-01-11-S1-commons.seg142">Να θυμίσω την πρόταση του ΓΕΩΤΕΕ για τη δημιουργία ερευνητικού φορέα για την παρακολούθηση της φυτοπροστασίας της ελιάς στις Περιφέρειες Δυτικής Ελλάδας, Πελοποννήσου και Ιονίων Νήσων. Το ΓΕΩΤΕΕ συγκεκριμένα προτείνει τη δημιουργία ινστιτούτου ελαίας στη δυτική Ελλάδα. Κάντε το πράξη. Είναι κάτι το οποίο, ουσιαστικά, θα φέρει μόνο θετικά αποτελέσματα.</seg>
                    <seg xml:id="ParlaMint-GR_2019-01-11-S1-commons.seg143">Πέραν όμως του δάκου ακόμα και οι παραγωγοί που δικαιούνται αποζημιώσεις από τον ΕΛΓΑ για καταστροφές στην παραγωγή τους από άλλες αιτίες, βιώνουν μεγάλες καθυστερήσεις.</seg>
                    <seg xml:id="ParlaMint-GR_2019-01-11-S1-commons.seg144">Κυρίες και κύριοι συνάδελφοι, η απουσία πολιτικής βούλησης για την ενίσχυση του πρωτογενούς τομέα αποτυπώνεται στην κατάρρευση της αιγοπροβατοτροφίας, ενός κλάδου στον οποίο η χώρα μας έχει συγκριτικά πλεονεκτήματα. Αφήσατε απροστάτευτους τους παραγωγούς από τις γαλακτοβιομηχανίες. Παραλάβατε την τιμή στα 1,10 ευρώ και σήμερα η τιμή του πρόβειου γάλακτος έχει κατρακυλήσει στα 0,60 λεπτά και το γίδινο από τα 0,60 λεπτά στα 0,33 λεπτά, ενώ οι τιμές στο ράφι είναι 2 ευρώ το λίτρο.</seg>
                    <seg xml:id="ParlaMint-GR_2019-01-11-S1-commons.seg145">Η μεγάλη διαφορά τιμής από τη στάνη στο ράφι μιλά μόνη της. Καμμιά μέριμνα για τους κτηνοτρόφους που παλεύουν με ανοικτές τιμές πωλήσεων, χωρίς συμβόλαια, με υψηλό κόστος τροφών και εφοδίων, ενώ έρχονται αντιμέτωποι με αθρόες εισαγωγές που ελληνοποιούνται, μπροστά στην αδυναμία σας να προχωρήσετε σε αποτελεσματικούς ελέγχους.</seg>
                    <seg xml:id="ParlaMint-GR_2019-01-11-S1-commons.seg146">Δεν καταφέρατε τρία χρόνια τώρα, να διασφαλίσετε την εύρυθμη λειτουργία της αγοράς, να τη διαφυλάξετε από τις εναρμονισμένες πρακτικές των γαλακτοβιομηχανιών απέναντι σε αυτή την καταστροφή που έχει επιφέρει.</seg>
                    <seg xml:id="ParlaMint-GR_2019-01-11-S1-commons.seg147">Εμείς αντιτάσσουμε τις δικές μας προτάσεις: Μείωση του φόρου εισοδήματος και επαναφορά στο 13%. Καθιέρωση του ακατάσχετου και αφορολόγητου των επιδοτήσεων. Αποσύνδεση των ασφαλιστικών εισφορών από το φορολογητέο εισόδημα. Επιστροφή επιπλέον πέντε μονάδων ΦΠΑ στους οργανωμένους σε ομάδες παραγωγούς και σε συνεταιρισμούς για μια αυτοφυή ανάπτυξη, που στηρίζεται σε έναν νέο χωροταξικό σχεδιασμό και στην παραγωγική ανασυγκρότηση με κέντρο βάρους στην καινοτομία, την ποιότητα, την αειφορία και την εξωστρέφεια.</seg>
                    <seg xml:id="ParlaMint-GR_2019-01-11-S1-commons.seg148">Αγαπητοί συνάδελφοι, κύριοι της Κυβέρνησης, τα δανεικά έλαβαν τέλος. Το στοίχημα όλων μας πρέπει να είναι η στήριξη του πρωτογενή τομέα, η δημιουργία εγχώριου πλούτου, αυτόν τον πλούτο τον οποίο θα επαναδιανείμουμε δικαίως στους πολίτες.</seg>
                    <seg xml:id="ParlaMint-GR_2019-01-11-S1-commons.seg149">Σας ευχαριστώ.</seg>
                </u>
                <u xml:id="ParlaMint-GR_2019-01-11-S1-commons.u14" ana="#chair" who="#ΚΡΕΜΑΣΤΙΝΟΣ_ΘΩΜΑ_ΔΗΜΗΤΡΙΟΣ">
                    <seg xml:id="ParlaMint-GR_2019-01-11-S1-commons.seg150">Προχωρούμε στον επόμενο ομιλητή, τον κ. Κουτσούκο.</seg>
                    <seg xml:id="ParlaMint-GR_2019-01-11-S1-commons.seg151">Ορίστε, κύριε Κουτσούκο, έχετε τον λόγο για πέντε λεπτά.</seg>
                </u>
                <u xml:id="ParlaMint-GR_2019-01-11-S1-commons.u15" ana="#regular" who="#ΚΟΥΤΣΟΥΚΟΣ_ΔΗΜΗΤΡΙΟΥ_ΓΙΑΝΝΗΣ">
                    <seg xml:id="ParlaMint-GR_2019-01-11-S1-commons.seg152">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-11-S1-commons.seg153">Κύριε Υπουργέ, πιστεύω να έχετε απόλυτη συνείδηση ότι είστε η μακροβιότερη μνημονιακή κυβέρνηση στη χώρα, και εκτός των νέων αδιεξόδων και των βαρών που συσσωρεύσατε με το τρίτο μνημόνιο και το συμπληρωματικό τέταρτο, πιστεύω να έχετε αντιληφθεί λόγω και της θητείας σας εδώ σε αυτή την Αίθουσα αυτά τα τέσσερα χρόνια αλλά και της θητείας σας τελευταία στο Υπουργείο Αγροτικής Ανάπτυξης, ότι η κύρια έκφραση αυτών των αδιεξόδων και της κρίσης που δημιουργήσατε στην ελληνική κοινωνία και στον ελληνικό λαό, έχει βρει το πλήρες αποτύπωμά της στον αγροτικό τομέα της χώρας μας.</seg>
                    <seg xml:id="ParlaMint-GR_2019-01-11-S1-commons.seg154">Κοιτάξτε, αυτά τα τέσσερα χρόνια είχατε τη δυνατότητα να κάνετε δύο πράγματα.</seg>
                    <seg xml:id="ParlaMint-GR_2019-01-11-S1-commons.seg155">Το ένα ήταν να κάνετε μια καλή διαχείριση και το δεύτερο, εκείνο που θα σας εξέφραζε ως «πρώτη φορά Αριστερά», όπως λέγατε, που πλέον δεν είστε, ήταν να κάνετε εκείνες τις θεσμικές παρεμβάσεις, για να αναδιοργανώσετε τον αγροτικό τομέα, την παραγωγική βάση της χώρας και να του δώσετε πλεονεκτήματα να ανταποκριθεί στον ρόλο του για την έξοδο της χώρας από την κρίση.</seg>
                    <seg xml:id="ParlaMint-GR_2019-01-11-S1-commons.seg156">Δεν έχετε κάνει ούτε το ένα ούτε το άλλο. Αποτύχατε παντού. Στη διαχείριση, αν πάρουμε έναν έναν τους τομείς - αναφέρθηκαν νωρίτερα οι συνάδελφοι - τα έχετε κάνει παντού θάλασσα.</seg>
                    <seg xml:id="ParlaMint-GR_2019-01-11-S1-commons.seg157">Αναφέρθηκε αναλυτικά ο κ. Κεγκέρογλου στο πρόγραμμα αγροτικής ανάπτυξης, του οποίου η απορροφητικότητα είναι πάρα πολύ χαμηλή, και σε εκείνα τα μέτρα όπου υπάρχει απορροφητικότητα, είναι λόγω των γεφυρών που υπάρχουν από το προηγούμενο πρόγραμμα.</seg>
                    <seg xml:id="ParlaMint-GR_2019-01-11-S1-commons.seg158">Ο ΕΛΓΑ που είχε τέσσερα δισεκατομμύρια έλλειμμα το 2010 και καταφέραμε να είναι ένας φορέας με ανταποδοτικότητα και αποθεματικό 130 εκατομμύρια που σας παραδώσαμε, έχει καταντήσει να πληρώνει σε δόσεις, καθώς τα αποθεματικά του είναι δεσμευμένα. Χαρακτηριστική η περίπτωση των παραγωγών της Ηλείας. Προχθές καταβλήθηκε μία δόση σε ένα μέρος τοματοπαραγωγών στο 70%. Για το υπόλοιπο μπορούν να περιμένουν.</seg>
                    <seg xml:id="ParlaMint-GR_2019-01-11-S1-commons.seg159">Σας παραδώσαμε μια έτοιμη νομοθεσία για την πολιτική γης. Τέσσερα χρόνια το ψηλαφίζατε από εδώ και από εκεί, στο τέλος αποφασίσατε πρόσφατα να το εφαρμόσετε. Φαίνεται ότι ο τρόπος που πάτε να το εφαρμόσετε βιαστικά δεν δίνει αποτέλεσμα και οι αγρότες μας στις αποξηραμένες εκτάσεις της Αγουλινίτσας και της Μουριάς βρίσκονται σε πλήρη ανασφάλεια.</seg>
                    <seg xml:id="ParlaMint-GR_2019-01-11-S1-commons.seg160">Δημιουργήσατε τεράστια προβλήματα στην εξισωτική αποζημίωση των μειονεκτικών περιοχών. Το λύσατε εν μέρει.</seg>
                    <seg xml:id="ParlaMint-GR_2019-01-11-S1-commons.seg161">Φορολογήσατε την παραγωγή, βάλατε φόρο στο κρασί, αναστατώσατε έναν ολόκληρο κλάδο, είχε μηδενική έως ελάχιστη απόδοση, το πήρατε πίσω, όμως τα προβλήματα που δημιουργήσατε παραμένουν. Το ίδιο έγινε και για τους μικρούς παραγωγούς της μπύρας.</seg>
                    <seg xml:id="ParlaMint-GR_2019-01-11-S1-commons.seg162">Με τους δασικούς χάρτες οδηγήσατε σε τεράστια αναστάτωση τους αγρότες. Υπάρχει απώλεια επιδοτήσεων σε γαίες που ήταν παραχωρημένες στους αγρότες ως αγροτικές και όχι ως δασικές.</seg>
                    <seg xml:id="ParlaMint-GR_2019-01-11-S1-commons.seg163">Στην αγορά επικρατεί χάος. Η ψαλίδα μεγαλώνει. Ανοιχτές τιμές κυριαρχούν. Και, κυρίως, δεν μπορέσατε να διαχειριστείτε βασικούς τομείς της αγροτικής παραγωγής.</seg>
                    <seg xml:id="ParlaMint-GR_2019-01-11-S1-commons.seg164">Κλασικό παράδειγμα είναι η κτηνοτροφία, όπου, δυστυχώς, με βάση τα στοιχεία της Εθνικής Στατιστικής Υπηρεσίας η αξία της ζωικής παραγωγής από 2,7 δισεκατομμύρια το 2010 και 2,6 δισεκατομμύρια το 2014 έχει πέσει το 2017 στα 2,4 δισεκατομμύρια. Αυτό δίνει ανάγλυφα με αριθμούς μια απώλεια εισοδήματος στον αγροτικό τομέα, που οφείλεται στην πτώση της τιμής του γάλακτος, στο γεγονός ότι δεν υπάρχουν έλεγχοι στην αγορά, στις ελληνοποιήσεις προϊόντων που πωλούνται ως ελληνικά.</seg>
                    <seg xml:id="ParlaMint-GR_2019-01-11-S1-commons.seg165">Εκείνο, βέβαια, στο οποίο έχετε μεγάλη ευθύνη, είναι ότι για το σύνολο της αγροτικής παραγωγής - επίσης με βάση τα στοιχεία της Εθνικής Στατιστικής Υπηρεσίας, το 2018- είχαμε μια αύξηση της τιμής των εισροών.</seg>
                    <seg xml:id="ParlaMint-GR_2019-01-11-S1-commons.seg166">Θα σας δώσω, κύριε Υπουργέ, για να το έχετε στο αρχείο σας - μπορείτε να το διαβάσετε, έχετε την επιστημονική ικανότητα και τους συνεργάτες - το τελευταίο δελτίο της Εθνικής Στατιστικής Υπηρεσίας, όπου δείχνει ότι έχουμε μια σταθερή αύξηση των εισροών όλα αυτά τα χρόνια. Την ώρα που η ελληνική οικονομία είχε κρίση, που είχαμε μείωση του ΑΕΠ, δεν μπορέσατε να κάνετε κάτι. Και το αποδίδει η Εθνική Στατιστική Υπηρεσία αυτό στην αύξηση των τιμών της ενέργειας, των λιπαντικών, των μηχανημάτων κ.ο.κ.. Θα το καταθέσω στα Πρακτικά για να το έχετε.</seg>
                    <seg xml:id="ParlaMint-GR_2019-01-11-S1-commons.seg167">Άρα, λοιπόν, στον κλάδο της κτηνοτροφίας που διέρχεται μια κρίση, δεν μπορέσατε να κάνετε τίποτα. Μια επίσκεψη συμβολική στην ένωση των Καλαβρύτων χωρίς κανένα αποτέλεσμα σε σχέση με αυτά που ζητάνε οι αγρότες.</seg>
                    <seg xml:id="ParlaMint-GR_2019-01-11-S1-commons.seg168">Ένας άλλος τομέας στον οποίο έχετε βασική ευθύνη για το τι έγινε …</seg>
                </u>
                <u xml:id="ParlaMint-GR_2019-01-11-S1-commons.u16" ana="#chair" who="#ΚΡΕΜΑΣΤΙΝΟΣ_ΘΩΜΑ_ΔΗΜΗΤΡΙΟΣ">
                    <seg xml:id="ParlaMint-GR_2019-01-11-S1-commons.seg169">Κύριε Κουτσούκο, θα κάνετε χρήση της δευτερολογίας σας;</seg>
                </u>
                <u xml:id="ParlaMint-GR_2019-01-11-S1-commons.u17" ana="#regular" who="#ΚΟΥΤΣΟΥΚΟΣ_ΔΗΜΗΤΡΙΟΥ_ΓΙΑΝΝΗΣ">
                    <seg xml:id="ParlaMint-GR_2019-01-11-S1-commons.seg170">Θα μου επιτρέψετε, κύριε Πρόεδρε, να ισοκατανείμω τον χρόνο μου και να πάρω ένα λεπτό ακόμα, για να κάνω μια μικρή χρήση.</seg>
                    <seg xml:id="ParlaMint-GR_2019-01-11-S1-commons.seg171">Ένας άλλος κλάδος στον οποίο είχε τεράστιες επιπτώσεις η ανικανότητά σας, ήταν ο τομέας του ελαιολάδου. Το Επιμελητήριο της Ηλείας, που σας έχω υποβάλει σχετική αναφορά, εκτιμά ότι μόνο στην Ηλεία η απώλεια εισοδήματος ήταν 50%. Δείτε την απάντηση που μου δώσατε τον Αύγουστο, για το πού βρίσκεται το πρόγραμμα της δακοκτονίας. Λέγατε ότι «τώρα εξετάζουμε τις προσφορές». Τον Αύγουστο μήνα, που έπρεπε να έχει γίνει παρέμβαση για τον δάκο πολύ νωρίτερα, εσείς ακόμα εξετάζατε τις προσφορές. Θα το καταθέσω και αυτό στα Πρακτικά. Είναι επίσημη απάντηση του Υπουργείου σας.</seg>
                    <seg xml:id="ParlaMint-GR_2019-01-11-S1-commons.seg172">Στον τομέα των υποδομών κάνατε κάτι; Είναι χαρακτηριστικό παράδειγμα ότι επίσης έχουμε εγκεκριμένα εγγειοβελτιωτικά έργα. Αναφέρομαι στην υπογειοποίηση του δικτύου στην Ηλεία. Το Υπουργείο σας λέει ότι είναι έτοιμη η μελέτη, την οποία είχαμε προκηρύξει από τη δική μας κυβέρνηση, από τις 31-5-2016 και δεν έχει προχωρήσει καθόλου. Ορίστε και αυτό το έγγραφο. Δεν έχετε εντάξει κανένα εγγειοβελτιωτικό στο μέτρο 4.3.1.</seg>
                    <seg xml:id="ParlaMint-GR_2019-01-11-S1-commons.seg173">Είναι δε χαρακτηριστικό παράδειγμα ότι έχετε ανικανότητα να διορίσετε ακόμα και διοίκηση στον ΓΟΕΒ Πηνειού - Αλφειού, όπου είναι παραιτημένος ο πρόεδρος και τα προβλήματα διογκώνονται κάθε μέρα με κατασχέσεις των αποθεματικών και των ταμείων των ΤΟΕΒ.</seg>
                    <seg xml:id="ParlaMint-GR_2019-01-11-S1-commons.seg174">Κατά συνέπεια, κύριε Πρόεδρε και τελειώνω, υπάρχει μια ολοκληρωμένη πρόταση για να αντιμετωπίσουμε τα προβλήματα που δημιούργησε η κρίση αλλά και η πολιτική της υπερφορολόγησης και των αυξημένων εισφορών: Είναι η πρόταση του Κινήματος Αλλαγής, η οποία στο Κεφάλαιο Β΄ και σε συγκεκριμένα άρθρα προβλέπει μέτρα ενίσχυσης των αγροτών, των ομάδων παραγωγών, φορολογικές ελαφρύνσεις, έτσι ώστε να οργανώσουμε διαφορετικά την πρωτογενή παραγωγή της χώρας μας, να δώσουμε κίνητρα στους αγρότες, κίνητρα στις συλλογικές εκφράσεις, για να αντιμετωπίσουμε όλες αυτές τις στρεβλώσεις και να πάμε σε μια ανασυγκρότηση του πρωτογενούς τομέα της παραγωγής.</seg>
                    <seg xml:id="ParlaMint-GR_2019-01-11-S1-commons.seg175">Και τελειώνοντας θέλω να πω τούτο: .Αυτή η πρόταση την οποία έχουμε καταθέσει, είναι μια αδιαπραγμάτευτη πρόταση έναντι όποιων πολιτικών εξελίξεων. Και το λέω αυτό, γιατί η χώρα μπήκε σε μια προεκλογική περίοδο, που εκτιμώ ότι δεν θα είναι παρατεταμένη - όσο νωρίτερα γίνουν οι εκλογές τόσο καλύτερα - και όπου εκτιμούμε ότι ο λαός θα καλέσει το Κίνημα Αλλαγής, αλλάζοντας τους πολιτικούς συσχετισμούς, να παίξει καθοριστικό ρόλο στις εξελίξεις και όπου η προγραμματική μας πρόταση σε όλους τους τομείς είναι καταγεγραμμένη και αδιαπραγμάτευτη έναντι όλων των διεκδικητών της εξουσίας.</seg>
                    <seg xml:id="ParlaMint-GR_2019-01-11-S1-commons.seg176">Ευχαριστώ, κύριε Πρόεδρε, για τη μικρή ανοχή.</seg>
                </u>
                <u xml:id="ParlaMint-GR_2019-01-11-S1-commons.u18" ana="#chair" who="#ΚΡΕΜΑΣΤΙΝΟΣ_ΘΩΜΑ_ΔΗΜΗΤΡΙΟΣ">
                    <seg xml:id="ParlaMint-GR_2019-01-11-S1-commons.seg177">Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως συμμετείχαν στο εκπαιδευτικό πρόγραμμα «Εργαστήρι Δημοκρατίας» που οργανώνει το Ίδρυμα της Βουλής, είκοσι τέσσερις μαθητές και μαθήτριες και ένας συνοδός εκπαιδευτικός από το 3ο Δημοτικό Σχολείο Αλίμου.</seg>
                    <seg xml:id="ParlaMint-GR_2019-01-11-S1-commons.seg178">Η Βουλή σάς καλωσορίζει.</seg>
                    <seg xml:id="ParlaMint-GR_2019-01-11-S1-commons.seg179">Τον λόγο έχει τώρα ο κ. Ιλχάν.</seg>
                    <seg xml:id="ParlaMint-GR_2019-01-11-S1-commons.seg180">Κύριε Ιλχάν, θα κάνετε χρήση του χρόνου της δευτερολογίας σας;</seg>
                </u>
                <u xml:id="ParlaMint-GR_2019-01-11-S1-commons.u19" ana="#regular" who="#ΑΧΜΕΤ_ΣΑΜΠΡΗ_ΙΛΧΑΝ">
                    <seg xml:id="ParlaMint-GR_2019-01-11-S1-commons.seg181">Ναι, κύριε Πρόεδρε.</seg>
                </u>
                <u xml:id="ParlaMint-GR_2019-01-11-S1-commons.u20" ana="#chair" who="#ΚΡΕΜΑΣΤΙΝΟΣ_ΘΩΜΑ_ΔΗΜΗΤΡΙΟΣ">
                    <seg xml:id="ParlaMint-GR_2019-01-11-S1-commons.seg182">Μαζί με τη δευτερολογία σας έχετε πέντε λεπτά.</seg>
                </u>
                <u xml:id="ParlaMint-GR_2019-01-11-S1-commons.u21" ana="#regular" who="#ΑΧΜΕΤ_ΣΑΜΠΡΗ_ΙΛΧΑΝ">
                    <seg xml:id="ParlaMint-GR_2019-01-11-S1-commons.seg183">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-11-S1-commons.seg184">Κύριε Υπουργέ, αν αναζητούσατε μια κοινωνική ομάδα σήμερα, που δεν θα στήριζε στις σημερινές συνθήκες τα θολά πολιτικά σας αφηγήματα, αυτή θα ήταν σίγουρα οι αγρότες και οι κτηνοτρόφοι. Επί τέσσερα χρόνια υλοποιείτε μια ανερμάτιστη και αντιαγροτική πολιτική χωρίς αναπτυξιακή πυξίδα, χωρίς όραμα ανασυγκρότησης της ελληνικής υπαίθρου. Δεν εκμεταλλεύεστε καν τις δυνατότητες και τις ευκαιρίες της Κοινής Αγροτικής Πολιτικής. Δεν διαπραγματεύεστε επί της ουσίας, εκεί που λαμβάνονται οι αποφάσεις για το μέλλον της ελληνικής γεωργίας. Αντιθέτως περιορίζεστε σε μια μίζερη αναδιανομή της φτώχειας, γιατί πορεύεστε με γνώμονα μόνο τις επόμενες εκλογές, έχοντας παραμελήσει στην πραγματικότητα τις προκλήσεις για τις επόμενες γενιές των αγροτών μας.</seg>
                    <seg xml:id="ParlaMint-GR_2019-01-11-S1-commons.seg185">Επί τέσσερα χρόνια προσπαθούμε να ξεκλειδώσουμε τις πόρτες της συνεννόησης και του διαλόγου με την πολιτική ηγεσία αλλά τίποτα. Όταν κομίζουμε προτάσεις από τις Βρυξέλλες, για το εισόδημα των αγροτών που φθίνει, όπως είναι οι καπνοπαραγωγοί της Θράκης και δεν ασχολείται κανείς από το γραφείο της πολιτικής εξουσίας, όταν παίρνουμε απαντήσεις έγγραφες από το Ευρωπαϊκό Κοινοβούλιο για τα θέματά μας και εισπράττουμε σιωπή και άρνηση από την ελληνική Κυβέρνηση, τότε τι μπορεί να περιμένει ο αγρότης και ο κτηνοτρόφος των απομακρυσμένων και ορεινών περιοχών από την Κυβέρνησή σας;</seg>
                    <seg xml:id="ParlaMint-GR_2019-01-11-S1-commons.seg186">Κύριε Υπουργέ, όπως σας είναι γνωστό, υπάρχει η δυνατότητα της στήριξης του εισοδήματος για αγρότες μειονεκτικών ορεινών και ημιορεινών περιοχών, ακόμα κι όταν καλλιέργειες, όπως είναι τα καπνά, έχουν τεθεί εκτός του πλαισίου ενισχύσεων από την εφαρμοζόμενη ΚΑΠ. Ο Επίτροπος Γεωργίας της Ευρωπαϊκής Ένωσης, ο κ. Φιλ Χόγκαν, μετά από σχετική ερώτηση που του υποβλήθηκε στο Ευρωκοινοβούλιο, κατέστησε σαφές εγγράφως ότι ο τρόπος διανομής των ενισχύσεων από την ΚΑΠ για κάθε κράτος - μέλος, είναι ευθύνη του ίδιου του κράτους - μέλους. Η πρόταση της Ευρωπαϊκής Επιτροπής και για τη νέα ΚΑΠ ξεκάθαρα δίνει τη δυνατότητα στη χώρα - μέλος να κάνει διανομή με μια σειρά από κριτήρια.</seg>
                    <seg xml:id="ParlaMint-GR_2019-01-11-S1-commons.seg187">Τονίζεται εδώ το γεγονός ότι χρειάζεται αναδιανομή προς τους μικρότερους παραγωγούς και μεγαλύτερη ενίσχυση στις περιοχές που η γεωργία έχει θετική επίδραση στο περιβάλλον, στην κοινωνική συνοχή και στο εισόδημα. Παράλληλα η στρεμματική ενίσχυση θα πρέπει να είναι υψηλότερη στις φτωχότερες περιοχές, για να αντισταθμίζει τις μεγάλες εισοδηματικές ανισότητες που καταγράφονται σε επίπεδο ελληνικών περιφερειών και ανάλογα με την εκάστοτε καλλιέργεια, ενώ εσείς τη στρεμματική ενίσχυση τη δίνετε οριζόντια, χωρίς να λαμβάνετε τις ιδιαιτερότητες της περιοχής, ενώ μπορούσατε σαν την Ισπανία, να εφαρμόσετε το μοντέλο της πυραμίδας.</seg>
                    <seg xml:id="ParlaMint-GR_2019-01-11-S1-commons.seg188">Πέραν αυτών, όμως, στον Νομό Ροδόπης περίπου επτά χιλιάδες οικογένειες ασχολούνται αποκλειστικά με την καλλιέργεια του καπνού, διότι αυτή αποτελεί μονοκαλλιέργεια. Μόνο για φέτος από την οικονομία της Ροδόπης υπολογίζεται ότι θα λείψουν 20 εκατομμύρια ευρώ από ασθένειες που έπληξαν τριάντα χιλιάδες αγρότες που ασχολούνται με μονοκαλλιέργεια. Αντί, λοιπόν, να απαντήσετε στο αίτημα αυτών των παραγωγών, εσείς τι κάνετε; Αντί για αποζημιώσεις εύλογες, δίκαιες και ανάλογες των ζημιών που υπέστησαν, εσείς επιλέξατε να μοιράσετε από το de minimis ένα ποσό της τάξης των 8 εκατομμυρίων ευρώ οριζόντια, βέβαια, σε όλη την Ελλάδα. Με αυτόν τον τρόπο, όμως, μεγαλώνει το αίσθημα της αδικίας, γιατί επιδιώκετε τη διανομή πολιτικής ελεημοσύνης και τίποτα παραπάνω και αποζημιώνετε με 100 ευρώ ανά στρέμμα καπνοπαραγωγούς στη Ροδόπη ή με 60 ευρώ ανά στρέμμα σε άλλες περιοχές της, καταδικάζοντας τελικά όλους αυτούς και τις οικογένειές τους στην απόλυτη φτώχεια, που η ελάχιστη αποζημίωση θα έπρεπε να είναι τουλάχιστον 400 ευρώ για τον Νομό Ροδόπης.</seg>
                    <seg xml:id="ParlaMint-GR_2019-01-11-S1-commons.seg189">Σε ό,τι αφορά τώρα το βαμβάκι και ένα μεγάλο κομμάτι της φετινής αγροτικής παραγωγής στον Έβρο, στη Ροδόπη και στην περιφέρεια, βρέθηκε στο μάτι του κυκλώνα εξαιτίας των ασθενειών που έπληξαν την καλλιέργεια. Υπολογίζεται ότι η συνολική μείωση της παραγωγής στη Ροδόπη σε σχέση με πέρυσι άγγιξε το 15%, ενώ σχεδόν 33% στον Έβρο. Και στον τομέα της βιολογικής καλλιέργειας ζητούμε να άρετε την αδικία σε βάρος της Περιφέρειας Ανατολικής Μακεδονίας και Θράκης.</seg>
                    <seg xml:id="ParlaMint-GR_2019-01-11-S1-commons.seg190">Κλείνω την παρέμβασή μου με τους κτηνοτρόφους. Η ελληνική πολιτεία σκύβει το κεφάλι μπροστά στα οργανωμένα συμφέροντα, που εξευτελίζουν με τις αθέμιτες πρακτικές τους τον κρατικό μηχανισμό, τους κτηνοτρόφους και την ποιοτικότερη παραγωγή της Ευρώπης. Πρέπει επιτέλους να σταματήσουμε ως χώρα να πυροβολούμε στα πόδια μας.</seg>
                    <seg xml:id="ParlaMint-GR_2019-01-11-S1-commons.seg191">Ξεκινήσατε με την άδικη διανομή της ΚΑΠ το 2015, ακολουθήσε η ανισομερής διανομή μέσω της τεχνικής λίστας των βοσκοτόπων που χώρισε τη χώρα σε ευνοούμενους και αδικούμενους κτηνοτρόφους, ανάλογα με την περιφέρεια που εδρεύουν. Συνεχίσατε, αφήνοντας να δρουν ασύδοτα οι μεταποιητές και οι μεσάζοντες στο γάλα και κρέας χωρίς ουσιαστικό έλεγχο, αφού δεν επανδρώσατε τις ήδη αποδεκατισμένες υπηρεσίες ελέγχου. Δημιουργήσατε ένα φορολογικό και ασφαλιστικό σύστημα έκτρωμα αντιαναπτυξιακό και άδικο, που αντί να επιβαρύνει την παραγωγή, την τιμωρεί. Επιβαρύνατε το κόστος παραγωγής με αυξήσεις σε εφόδια και ενέργεια. Η γραφειοκρατία και η έλλειψη χρηματοδότησης διαιωνίζονται; Εμείς όλοι εν δυνάμει κακοπληρωτές όπως και ολόκληρος ο ελληνικός λαός.</seg>
                    <seg xml:id="ParlaMint-GR_2019-01-11-S1-commons.seg192">Δεσμεύετε τις κοινοτικές ενισχύσεις καταστρατηγώντας την ευρωπαϊκή πρακτική και δεν προσαρμόζετε το ακατάσχετο των λογαριασμών στα δεδομένα του πρωτογενή τομέα. Έτσι σφίγγεται ακόμα περισσότερο η θηλιά γύρω από το λαιμό μας και ωθεί όσους από εμάς συνεχίζουμε να είμαστε ακόμη κτηνοτρόφοι, στο να εγκαταλείψουμε την εργασία μας. Είναι η κραυγή απόγνωσης και αγωνίας των κτηνοτρόφων της ανατολικής Μακεδονίας και Θράκης. Δεν είναι δικά μου λόγια. Σας έχουν στείλει επανειλημμένες φορές υπομνήματα. Σας καλώ να τους ακούσετε έστω για ακόμη μία φορά, όσο θα είστε ακόμα Κυβέρνηση.</seg>
                    <seg xml:id="ParlaMint-GR_2019-01-11-S1-commons.seg193">Κυρίες και κύριοι συνάδελφοι, τελειώνοντας θα ήθελα να πω ότι η ανασυγκρότηση της αγροτικής παραγωγής και το ξαναζωντάνεμα της υπαίθρου δεν είναι σύνθημα. Είναι όρος επιβίωσης για τη χώρα, είναι πολιτική παρακαταθήκη που οφείλουμε να αφήσουμε στις επόμενες γενιές. Εμείς, το Κίνημα Αλλαγής, είμαστε έτοιμοι να το πράξουμε στο πλαίσιο της προοδευτικής διακυβέρνησης, που θέλουμε και οραματιζόμαστε και σας έχουμε καταθέσει και σχετικές προτάσεις με σχέδιο νόμου.</seg>
                    <seg xml:id="ParlaMint-GR_2019-01-11-S1-commons.seg194">Ευχαριστώ πολύ.</seg>
                </u>
                <u xml:id="ParlaMint-GR_2019-01-11-S1-commons.u22" ana="#chair" who="#ΚΡΕΜΑΣΤΙΝΟΣ_ΘΩΜΑ_ΔΗΜΗΤΡΙΟΣ">
                    <seg xml:id="ParlaMint-GR_2019-01-11-S1-commons.seg195">Τον λόγο έχει ο Υπουργός Αγροτικής Ανάπτυξης και Τροφίμων κ. Αραχωβίτης για είκοσι λεπτά.</seg>
                </u>
                <u xml:id="ParlaMint-GR_2019-01-11-S1-commons.u23" ana="#regular" who="#ΑΡΑΧΩΒΙΤΗΣ_ΓΕΩΡΓΙΟΥ_ΣΤΑΥΡΟΣ">
                    <seg xml:id="ParlaMint-GR_2019-01-11-S1-commons.seg196">Ευχαριστώ πολύ, κύριε Πρόεδρε.</seg>
                    <seg xml:id="ParlaMint-GR_2019-01-11-S1-commons.seg197">Θα ξεκινήσω με μία παρατήρηση. Η στρατηγική σας σήμερα δεν μπορεί να ερμηνευτεί με άλλον τρόπο, παρά με το ότι πρέπει να έχετε μελετήσει ιδιαίτερα το μυθιστόρημα «Ο Κλεπτομνήμων». Δεν ξέρω αν το έχετε υπ' όψιν σας ή το έχετε μελετήσει τόσο βαθιά. Πάντως εμένα αυτό μου έρχεται στο μυαλό.</seg>
                    <seg xml:id="ParlaMint-GR_2019-01-11-S1-commons.seg198">Και θα σας εξηγήσω ευθύς αμέσως. Για μας κατ' αρχάς ο πρωτογενής τομέας είναι ο θεμέλιος λίθος και η εμπροσθοφυλακή της ανάπτυξης και του νέου παραγωγικού μοντέλου, στο οποίο έχει έλθει η χώρα στη μεταμνημονιακή εποχή. Εκείνο, λοιπόν, που δεν χρειάζεται είναι κοντόφθαλμες πολιτικές και δυστυχώς, στην ερώτησή σας όλα αυτά τα στοιχεία είναι κυρίαρχα. Θα ήταν λοιπόν, χρήσιμο να δούμε ποια ήταν η κατάσταση του αγροτικού τομέα, όταν αυτή η Κυβέρνηση ανέλαβε την ευθύνη της διακυβέρνησης της χώρας.</seg>
                    <seg xml:id="ParlaMint-GR_2019-01-11-S1-commons.seg199">Το πρώτο, λοιπόν, που παραλάβαμε και βρήκαμε ως Κυβέρνηση ήταν δύο φάκελοι - ο ένας ήταν δημοσιονομικών διορθώσεων και ο άλλος ήταν καταλογισμών - το ύψος των οποίων έφτανε στα 3 δισεκατομμύρια.</seg>
                    <seg xml:id="ParlaMint-GR_2019-01-11-S1-commons.seg200">Το δεύτερο που παραλάβαμε, ήταν ένα καθεστώς αβεβαιότητας σε ό,τι αφορούσε τις πληρωμές των αγροτών. Υπήρχαν πληρωμές σε εκκρεμότητα που βρήκαμε από το 2008 ακόμα.</seg>
                    <seg xml:id="ParlaMint-GR_2019-01-11-S1-commons.seg201">Το τρίτο που παραλάβαμε, ήταν ένα διαλυμένο συνεταιριστικό κίνημα. Και περισσότερο από τη διάλυση των οργανώσεων του αυτό που βαθιά πονούσε και ήταν το στοιχείο της κρίσης, ήταν η συνεταιριστική ιδέα η οποία είχε χαθεί τις προηγούμενες τρεις τουλάχιστον δεκαετίες. Γι' αυτό, λοιπόν, είναι μεγάλο πολιτικό θράσος να μας εγκαλείτε ιδιαίτερα για τις πρακτικές στο συνεταιριστικό κίνημα. Είναι ένας τομέας τον οποίο τον γνωρίζετε βαθιά. Και είμαι σίγουρος πως τον γνωρίζετε βαθιά.</seg>
                    <seg xml:id="ParlaMint-GR_2019-01-11-S1-commons.seg202">Ένα τέταρτο στοιχείο που παραλάβαμε ήταν στον τομέα των τροφίμων, όπου είχαμε διάσπαρτες αρμοδιότητες σε διάφορα Υπουργεία και διάφορους οργανισμούς. Για πρώτη φορά τα τρόφιμα απέκτησαν σαφή στρατηγική με την αναδιάρθρωση του οργανογράμματος του Υπουργείου με τη δημιουργία το 2017 της Γενικής Διεύθυνσης Τροφίμων.</seg>
                    <seg xml:id="ParlaMint-GR_2019-01-11-S1-commons.seg203">Το πέμπτο στοιχείο είναι ότι παραλάβαμε τους ελέγχους σε όλον τον αγροτοδιατροφικό τομέα τελείως αποδιαρθρωμένους με τεράστιες ελλείψεις σε προσωπικό, με τεράστιες ελλείψεις σε υποδομές. Μέσα σε αυτά τα χρόνια της κρίσης καταφέραμε να ανασυγκροτήσουμε τους ελέγχους και παρά τις ελλείψεις, τις αδυναμίες και την αδυναμία αύξησης του προσωπικού που είχε φτάσει σε πολλές υπηρεσίες οριακά, καταφέραμε να έχουμε ανακτήσει και να έχουμε εξασφαλίσει σε πολύ μεγάλο βαθμό και την ασφάλεια και την υγιεινή των τροφίμων, κατά συνέπεια την εμπιστοσύνη του καταναλωτή, αλλά και να στηρίξουμε το εισόδημα του παραγωγού και τη φήμη του.</seg>
                    <seg xml:id="ParlaMint-GR_2019-01-11-S1-commons.seg204">Το τελευταίο που παραλάβαμε ήταν η απώλεια, μετά το ξεπούλημα της Αγροτικής Τράπεζας, ένα τεράστιο κενό στη χρηματοδότηση του πρωτογενούς τομέα.</seg>
                    <seg xml:id="ParlaMint-GR_2019-01-11-S1-commons.seg205">Τι κάναμε, λοιπόν, σε αυτά τα τέσσερα πρώτα χρόνια της διακυβέρνησής μας;</seg>
                    <seg xml:id="ParlaMint-GR_2019-01-11-S1-commons.seg206">Η πρώτη βαθιά τομή και παρέμβασή μας ήταν στο φορολογικό σύστημα, όπου πάνω από το 80% του αγροτικού πληθυσμού δηλώνει εισόδημα μέχρι 5.000 ευρώ, ενώ το 93% δηλώνει μέχρι 9.000 ευρώ. Μια οικογένεια, δηλαδή, με παιδιά με εισόδημα 9.000 ευρώ που είναι και η πλειοψηφία των αγροτών, σήμερα δεν πληρώνει φόρο. Γιατί; Γιατί τροποποιήσαμε τον ν.4172/2013, όπου φορολογούσε από το πρώτο ευρώ το σύνολο των εισοδημάτων, το σύνολο των επιδοτήσεων και το σύνολο των αποζημιώσεων. Και αυτά δεν τα λέω εγώ, τα έχει πει και η κ. Τελιγιορίδου. Έχει υπάρξει πρόταση τροπολογίας των Βουλευτών της Νέας Δημοκρατίας σε νομοσχέδιο του κ. Μηταράκη, που απορρίφθηκε. Όλα αυτά έχουν κατατεθεί επανειλημμένως, από εμένα τουλάχιστον, στα Πρακτικά.</seg>
                    <seg xml:id="ParlaMint-GR_2019-01-11-S1-commons.seg207">Άρα με το σύστημα φορολόγησης το οποίο εισάγαγαμε, δηλαδή το αφορολόγητο όριο των μισθωτών και στο αγροτικό εισόδημα με τα 12.000 ευρώ αφορολόγητα ως επιδοτήσεις του πρώτου πυλώνα - τη βασική και τη συνδεδεμένη - και τις αφορολόγητες επιδοτήσεις όλου του δεύτερου πυλώνα το σύνολο των μικρομεσαίων αγροτών της ραχοκοκαλιάς της αγροτικής οικονομίας, δεν καταβάλλει φόρο και προστατεύεται.</seg>
                    <seg xml:id="ParlaMint-GR_2019-01-11-S1-commons.seg208">Επίσης να μην ξεχνάμε ότι επιπλέον έχουμε εισάγει έκπτωση φόρου στους νέους αγρότες. Οι νέοι αγρότες για τα τρία πρώτα χρόνια πληρώνουν το 50% της φορολογίας. Το τέλος επιτηδεύματος το οποίο καταργήσαμε για τους συνεταιρισμένους αγρότες, πρόσφατα εισήχθη με το άρθρο 31 του ν.3986/2011 σαν έννοια για όλους τους επιτηδευματίες αλλά και τους αγρότες που μέχρι τότε ήταν επιτηδευματίες, και με τον ν.4172/2013 γενικεύθηκε σε όλους τους συνεταιρισμένους αγρότες. Είχαμε πρόσφατη συζήτηση για αυτό. Ποιος, λοιπόν, μιλάει για τη στρατηγική στον αγροτικό τομέα; Νέοι συνεταιρισμοί, όλη η μικρομεσαία αγροτιά είναι οι ωφελούμενοι από το φορολογικό σύστημα νομοθέτησής μας μέχρι τώρα.</seg>
                    <seg xml:id="ParlaMint-GR_2019-01-11-S1-commons.seg209">Πρόσφατα φέραμε την προστασία των κοινοτικών επιδοτήσεων του πρώτου πυλώνα. Η νομοθετική πρωτοβουλία που είχαμε σε αυτό, φέρνει προστασία των επιδοτήσεων όλου του πρώτου πυλώνα μέχρι 7.500 ευρώ, ενώ παράλληλα ισχύει η προστασία των λογαριασμών μέχρι 1.250 ευρώ μηνιαίως.</seg>
                    <seg xml:id="ParlaMint-GR_2019-01-11-S1-commons.seg210">Όσον αφορά το ασφαλιστικό, μιλάτε για αύξηση των ασφαλιστικών εισφορών. Τι ίσχυε πριν αναλάβουμε το 2015; Είχαμε τον νόμο Λοβέρδου - Κουτρουμάνη, όπου τον Ιούλιο του 2010 ψηφίστηκε ο ν.3863 και ο ν.3865 που έχουν παρεμβάσεις. Εκεί, λοιπόν, τι προβλέπεται;</seg>
                    <seg xml:id="ParlaMint-GR_2019-01-11-S1-commons.seg211">Πρώτον ότι η βασική σύνταξη του αγρότη έβαινε μειούμενη σταδιακά μέχρι το 2026 οπότε καταργούταν τελείως, και γιατί ο ΟΓΑ είχε εξαιρεθεί από τη ρύθμιση του ν.3863.</seg>
                    <seg xml:id="ParlaMint-GR_2019-01-11-S1-commons.seg212">Και δεύτερον, έκανε ωριμάνσεις ανά τριετία και αύξηση των ασφαλίστρων. Γιατί φτάσαμε εκεί; Φτάσαμε εκεί, γιατί το κούρεμα μέσω του PSI στον ΟΓΑ στοίχισε πάνω από μισό δισεκατομμύριο για την ακρίβεια 550 εκατομμύρια.</seg>
                    <seg xml:id="ParlaMint-GR_2019-01-11-S1-commons.seg213">Εμείς φέραμε τον ν.4387. Και τι παρεμβάσεις καταφέραμε να κάνουμε με τον ν.4387/2016; Πρώτον, δεν έγινε καμμία μείωση στις συντάξεις του ΟΓΑ, αλλά αντίθετα υπήρξε σταδιακή αύξησή τους. Δεύτερον, ο αγρότης απολαμβάνει πλέον τις ίδιες παροχές με όλους τους ασφαλισμένους. Τρίτον, βάλαμε και στον αγρότη την εθνική σύνταξη των 384 ευρώ ως βάση συν το ανταποδοτικό κομμάτι.</seg>
                    <seg xml:id="ParlaMint-GR_2019-01-11-S1-commons.seg214">Επίσης να διευκρινίσουμε εδώ ότι η εθνική σύνταξη αναπροσαρμόζεται, είναι συνδεδεμένη με ρήτρα ανάπτυξης, οπότε τα 384 ευρώ δεν είναι ένα νούμερο σταθερό, αλλά όσο η οικονομία πηγαίνει καλύτερα, αυτό αυξάνει. Θεσπίσαμε, λοιπόν, την εθνική σύνταξη και για τους αγρότες μας.</seg>
                    <seg xml:id="ParlaMint-GR_2019-01-11-S1-commons.seg215">Το βασικό, όμως, του νόμου είναι ότι εδώ υπάρχει μία αναλογικότητα στις εισφορές των αγροτών με το εισόδημά τους όπως και σε όλους τους άλλους πολίτες, και δεν πηγαίνει βάσει της ηλικίας ή μιας βίαιης ωρίμανσης, που έφερναν πολύ περισσότερο οι δύο νόμοι που προαναφέρθηκαν.</seg>
                    <seg xml:id="ParlaMint-GR_2019-01-11-S1-commons.seg216">Έτσι, λοιπόν, έχουμε ως αποτέλεσμα το 90% των αγροτών, δηλαδή το σύνολο της μικρομεσαίας αγροτιάς, να πληρώνει αυτή τη στιγμή το ελάχιστο ασφάλιστρο, το οποίο είναι πολύ κάτω από ότι θα πλήρωνε, αν κάνετε μία σύγκριση με τον νόμο Λοβέρδου - Κουτρουμάνη που αναφέρθηκε.</seg>
                    <seg xml:id="ParlaMint-GR_2019-01-11-S1-commons.seg217">Επίσης, με την πρόσφατη νομοθέτησή μας μειώνεται η συνταξιοδοτική εισφορά κατά 33% για τα μεγαλύτερα εισοδήματα, που αφορούν περίπου το 10% των υψηλότερων εισοδημάτων.</seg>
                    <seg xml:id="ParlaMint-GR_2019-01-11-S1-commons.seg218">Να δούμε, όμως, τι ισχύει εδώ και με την ενεργοποίηση του άρθρου 20 του Κανονισμού, όπου για τους παλιούς συνταξιούχους δεν υπάρχει καμμία μείωση, καμμία επίπτωση στη σύνταξή τους, αλλά ούτε για τους νέους συνταξιούχους του ΟΓΑ, που θα βγουν μετά την ψήφιση του νόμου.</seg>
                    <seg xml:id="ParlaMint-GR_2019-01-11-S1-commons.seg219">Επίσης, για τους μη κατά κύριο επάγγελμα αγρότες, πάλι δεν υφίσταται μείωση της σύνταξής τους μέχρι του ύψους του αγροτικού εισοδήματος των 4.900 ευρώ τον χρόνο. Έτσι διασφαλίσαμε, λοιπόν, ότι θα συνεχίσουν και αυτοί την αγροτική τους δραστηριότητα, χωρίς να υπάρξει βίαιη αλλαγή καθεστώτος.</seg>
                    <seg xml:id="ParlaMint-GR_2019-01-11-S1-commons.seg220">Επεκτείναμε τη χρήση εργόσημου με το άρθρο 13α, την παρέμβασή μας στον νόμο για τους συνεταιρισμούς με την επέκταση του 13α. Πού; Σε εργάτες γης, οι οποίοι βρίσκονται παράτυπα στη χώρα και όπως γνωρίζετε καλά - και είμαι σίγουρος ότι το γνωρίζετε - είναι το κύριο εργατικό δυναμικό στις αγροτικές εκμεταλλεύσεις. Μέχρι τότε τι είχαμε; Είχαμε ένα φαινόμενο, όπου οι παράτυπα διαμένοντες εργάζονταν στα χωράφια, πληρώνονταν, χωρίς να υπάρχει απόδοση προς τον ασφαλιστικό οργανισμό και ταυτόχρονα ο αγρότης δεν μπορούσε να δικαιολογήσει τα έξοδα του. Αυτό, λοιπόν, το επιλύσαμε.</seg>
                    <seg xml:id="ParlaMint-GR_2019-01-11-S1-commons.seg221">Η στρατηγική μας, όμως, εδώ δεν σταματάει, αλλά είχαμε μια κυρίαρχη τομή, τον νόμο για τους συνεταιρισμούς, τον ν.4386 του 2016, όπου προσπαθήσαμε να ανατρέψουμε τα κακώς κείμενα, που κατά κύριο λόγο, ο ν.4015, ο νόμος που από πολλούς έχει χαρακτηριστεί και ως συνεταιριστικοκτόνος νόμος και κατά τη γνώμη μου, η πιο βασική του τομή ήταν ότι μετέτρεψε τους συνεταιρισμούς σε ανώνυμες εταιρείες, μακριά από τη συνεταιριστική αντίληψη και από τις επτά αρχές των συνεταιρισμών.</seg>
                    <seg xml:id="ParlaMint-GR_2019-01-11-S1-commons.seg222">Εισάγαμε το Μητρώο Συνεταιρισμών, όπου εκεί γίνεται ο διαχωρισμός μεταξύ των ενεργών και βιώσιμων συνεταιρισμών και των ανενεργών, για να μπει μία τάξη επιτέλους στο ποιος είναι συνεταιρισμός και τι κάνει και δρομολογήθηκε η διαδικασία αναπτυξιακής πνοής στο συνεταιριστικό κίνημα και στη συνεταιριστική ιδέα πρώτα από όλα.</seg>
                    <seg xml:id="ParlaMint-GR_2019-01-11-S1-commons.seg223">Στόχος μας είναι το κύτταρο της παραγωγικής ανασυγκρότησης να είναι οι συνεταιρισμοί και τα συνεργατικά σχήματα να δυναμώσουν και να αξιοποιηθούν, όχι μόνο με θεσμικές ρυθμίσεις, αλλά και με κίνητρα ουσιαστικά, έτσι όπως έχουμε πορευτεί μέχρι τώρα και πόσω μάλλον θα κινηθούμε από δω και πέρα στο μέλλον.</seg>
                    <seg xml:id="ParlaMint-GR_2019-01-11-S1-commons.seg224">Μιλήσατε για τον ΕΛΓΑ και για τις καθυστερήσεις του στις πληρωμές. Οι χρόνοι που σήμερα ο ΕΛΓΑ ολοκληρώνει τις διαδικασίες εξατομίκευσης εκτίμησης πορισμάτων και αποζημίωσης έχει μειωθούν κατά μέσο όρο, σε έξι με οκτώ μήνες, ενώ παλιότερα ξεπερνούσε κατά πολύ το δωδεκάμηνο. Είχαμε χρόνια να δούμε να πληρώνονται ζημιές του έτους μέσα στο έτος κι αυτό συμβαίνει τα τελευταία χρόνια.</seg>
                    <seg xml:id="ParlaMint-GR_2019-01-11-S1-commons.seg225">Ταυτόχρονα, ξεκινήσαμε τη διαδικασία αλλαγής του κανονισμού του ΕΛΓΑ, ο οποίος στο βασικό του κορμό είναι από το 1987. Από τότε, οι εξελίξεις στις καλλιέργειες, στις καλλιεργητικές τεχνικές, αλλά πολύ περισσότερο στις καιρικές συνθήκες και στην κλιματολογική αλλαγή, είναι τεράστιες.</seg>
                    <seg xml:id="ParlaMint-GR_2019-01-11-S1-commons.seg226">Ο οργανισμός, για να παραμείνει δημόσιος, αλληλέγγυος και πρώτα απ' όλα, κοινωνικά δίκαιος, χρειάζεται αλλαγή εκ βάθρων, αλλά αλλαγή μελετημένη.</seg>
                    <seg xml:id="ParlaMint-GR_2019-01-11-S1-commons.seg227">κΓια να αντιμετωπίσουμε το πρόβλημα της ρευστότητας θεσπίσαμε την Κάρτα του αγρότη με εγγύηση τις κοινοτικές επιδοτήσεις, όπου δόθηκε ρευστότητα και ταυτόχρονα, το επιτόκιο δανεισμού έγινε χαμηλό, κάτω του 5%, και βρέθηκε πρόσβαση στην αγορά χρήματος.</seg>
                    <seg xml:id="ParlaMint-GR_2019-01-11-S1-commons.seg228">Μιλήσατε, λοιπόν για την αύξηση της τιμής του αγροτικού ρεύματος. Μάλιστα. Θα καταθέσω ένα διάγραμμα για τα Πρακτικά, για να ξέρουμε τι λέμε. Λέτε ότι υπήρξε αύξηση ρεύματος. Απ' ό,τι φαίνεται, λοιπόν, εδώ στο διάγραμμα, επί των ημερών αυτής της Κυβέρνησης, υπάρχει μία σταθερότητα στην τιμή του ρεύματος. Αντίθετα, υπάρχει μία επιθετική αύξηση από το 2010 μέχρι το 2014. Σας το δίνω να το μελετήσετε, για να δει και ο ελληνικός λαός ποια είναι η πραγματικότητα.</seg>
                    <seg xml:id="ParlaMint-GR_2019-01-11-S1-commons.seg229">Ταυτόχρονα, προχωρήσαμε για το ηλεκτρικό ρεύμα στη θεσμοθέτηση και προώθηση του net metering, αλλά και τις ενεργειακές κοινότητες, όπου ήδη πολλά ΤΟΕΒ και ειδικά στη Θεσσαλία έχουν προχωρήσει στο να σχεδιάσουν ενεργειακές κοινότητες και να αξιοποιήσουν τα πλεονεκτήματα που δίνουν οι ανανεώσιμες πηγές ενέργειας στη μείωση του κόστους παραγωγής, όπου βασικός συντελεστής είναι η άρδευση.</seg>
                    <seg xml:id="ParlaMint-GR_2019-01-11-S1-commons.seg230">Όσον αφορά τον ειδικό φόρο στο κρασί, ήδη από την 1η Ιανουαρίου με το άρθρο 92, του νόμου 4583 που ψηφίσαμε πρόσφατα, ο ειδικός φόρος κατανάλωσης στο κρασί έχει καταργηθεί. Να θυμίσω, όμως, - και το αναφέρω εδώ - κάτω από ποιες συνθήκες και ως αντίμετρο ποιων πραγμάτων θεσμοθετήθηκε, για να μην ξεχνάμε.</seg>
                    <seg xml:id="ParlaMint-GR_2019-01-11-S1-commons.seg231">Αναφερθήκατε στην Ελληνική Βιομηχανία Ζάχαρης. Μάλιστα. Η Ελληνική Βιομηχανία Ζάχαρης ήταν μία αμαρτωλή βιομηχανία, όπου συνέτρεχαν όλα τα φαινόμενα κακοδιαχείρισης, διορισμών με προνομιακές συμβάσεις, με αδιαφανείς διαδικασίες και μία σειρά αμαρτίες του παρελθόντος.</seg>
                    <seg xml:id="ParlaMint-GR_2019-01-11-S1-commons.seg232">Εμείς, όταν αναλάβαμε το 2015, αμέσως εξασφαλίσαμε 30 εκατομμύρια προκειμένου να δουλέψει η Βιομηχανία και ταυτόχρονα, συνεχίζοντας όλη αυτή την προσπάθεια ανελλιπώς όλα αυτά τα χρόνια, με πρόσφατο νόμο διασφαλίζουμε τους εργαζόμενους να μπορούν να μεταφερθούν από τη Βιομηχανία και συμβάλλουμε με αυτόν τον τρόπο στη βιωσιμότητα της ζάχαρης.</seg>
                    <seg xml:id="ParlaMint-GR_2019-01-11-S1-commons.seg233">Ταυτόχρονα, όμως, για τους τευτλοπαραγωγούς θεσπίσαμε τις συνδεδεμένες ενισχύσεις στα τεύτλα, έτσι ώστε και από κει να υπάρχει μία ρευστότητα.</seg>
                    <seg xml:id="ParlaMint-GR_2019-01-11-S1-commons.seg234">Για τον ειδικό φόρο κατανάλωσης στο πετρέλαιο και την κατάργηση του, να θυμίσω ότι ψηφίστηκε το καλοκαίρι του 2015 με τον ν.4336, όπου θυμάστε από ποια πλειοψηφία κάτω από ποιες συνθήκες ψηφίστηκε.</seg>
                    <seg xml:id="ParlaMint-GR_2019-01-11-S1-commons.seg235">Πάμε, λοιπόν, στις πληρωμές της ΚΑΠ για το 2018, κυρίες και κύριοι συνάδελφοι. Αφού, λοιπόν, όλα αυτά τα χρόνια έχει μπει μία τάξη στις πληρωμές και υπάρχει μία εκκαθάριση από το παρελθόν, φέτος πληρώθηκαν 2,77 δισεκατομμύρια, -1ος και 2ος πυλώνας - που έχουν διοχετευθεί στην ελληνική αγορά, στους Έλληνες παραγωγούς .</seg>
                    <seg xml:id="ParlaMint-GR_2019-01-11-S1-commons.seg236">Να σας πω - και αν θέλετε μπορώ να σας το αναλύσω, μπορώ, όμως, να το πω και στη δευτερολογία μου αναλυτικά - από ποια έτη είχαμε εκκαθαρίσεις και σε τι βαθμό ήταν η κάθε μία. Θα τα πούμε, όμως. Θα έχουμε το χρόνο.</seg>
                    <seg xml:id="ParlaMint-GR_2019-01-11-S1-commons.seg237">Μιλήσατε για τις ενισχύσεις ήσσονος σημασίας που δόθηκαν τα τελευταία χρόνια. Οι ενισχύσεις ήσσονος σημασίας, τα λεγόμενά de minimis, δίνονται για να καλύψουν συγκεκριμένα προβλήματα, που δεν εμπίπτουν στον κανονισμό του ΕΛΓΑ ή στον κανονισμό των ΠΣΕΑ. Εμείς ήρθαμε, λοιπόν, τα τελευταία χρόνια να στηρίξουμε, να αξιοποιήσουμε, όχι για ψηφοθηρικούς λόγους, όχι για λόγους μικροκομματικούς, όχι για αχρεώστητα, πραγματικά τους Έλληνες παραγωγούς στο βαθμό, που δίνεται η δυνατότητα από τους νόμους και τους κανονισμούς, ώστε τα προβλήματα μικρομεσαίων αγροτών, των κατοίκων ορεινών και μειονεκτικών περιοχών, των νησιωτών, αλλά και των κλάδων της πρωτογενούς παραγωγής να βρουν λύση.</seg>
                    <seg xml:id="ParlaMint-GR_2019-01-11-S1-commons.seg238">Έτσι, λοιπόν, το 2018 δόθηκαν 61,1 εκατομμύρια ευρώ για στήριξη τόσο των αιγοπροβατοτρόφων, των βοσκών της υπαίθρου, των καπνών, των νησιών του Αιγαίου που πλήττονται από επιζωοτίες. Και σχεδιάζουμε να συνεχίσουμε. Και το επόμενο διάστημα, αξιοποιώντας τις δυνατότητες που μας δίνει ο προϋπολογισμός, αλλά και οι κανονισμοί, θα στηρίξουμε και θα παρέμβουμε εκεί ακριβώς που υπάρχει ανάγκη.</seg>
                    <seg xml:id="ParlaMint-GR_2019-01-11-S1-commons.seg239">Όσο αφορά την πρόοδο υλοποίησης του Προγράμματος Αγροτικής Ανάπτυξης 2014-2020, είχαμε σημαντικά αποτελέσματα αυτό το διάστημα. Δεν τα λέμε μόνο εμείς. Τα λένε, τα επισημαίνουν και μόνοι τους επίσημα χείλη, όπως του επιτρόπου Γεωργίας του Φιλ Χόγκαν, που πρόσφατα ήρθε στη χώρα μας. Και μιλήσαμε αρκετά για το πώς ήταν το πρόγραμμα όταν το παραλάβαμε, τι δουλειά έγινε αλλά και πού βρίσκεται τώρα η πορεία υλοποίησης του.</seg>
                    <seg xml:id="ParlaMint-GR_2019-01-11-S1-commons.seg240">Θα μου δώσετε λίγο χρόνο ακόμα, κύριε Πρόεδρε.</seg>
                    <seg xml:id="ParlaMint-GR_2019-01-11-S1-commons.seg241">Σας ευχαριστώ.</seg>
                    <seg xml:id="ParlaMint-GR_2019-01-11-S1-commons.seg242">Και εδώ να σας πω ότι πρόσφατα υπήρχε η επιτροπή παρακολούθησης του ΠΑΑ 2014-2020, όπου οι εκπρόσωποί του έκαναν κριτική για την πορεία υλοποίησης του Προγράμματος.</seg>
                    <seg xml:id="ParlaMint-GR_2019-01-11-S1-commons.seg243">Και εδώ θα καταθέσω στα Πρακτικά την ομιλία του κ. Μπάρτοβιτς και την δεύτερη τοποθέτηση που είχαμε, έτσι ώστε να δείτε τι λένε οι ευρωπαίοι για την πορεία υλοποίησης του ΠΑΑ.</seg>
                    <seg xml:id="ParlaMint-GR_2019-01-11-S1-commons.seg244">Εδώ, λοιπόν, επιγραμματικά να πούμε ότι η απορρόφηση της κοινοτικής συμμετοχής έχει ξεπεράσει το 40%, ενώ η απορρόφηση το τρέχον έτος είναι τριπλάσια, σε σχέση με την προηγούμενη αντίστοιχη προγραμματική περίοδο. Εάν συγκρίνουμε τα τρία προηγούμενα χρόνια του προηγούμενου ΠΑΑ με τα δικά μας τρία χρόνια, η απορρόφηση είναι τριπλάσια.</seg>
                    <seg xml:id="ParlaMint-GR_2019-01-11-S1-commons.seg245">Και αν θέλετε τεκμηρίωση, θα σας δώσω πάλι ένα πίνακα, που καταγράφεται ποια είναι η θέση της χώρας όσο αφορά την απορρόφηση μεταξύ των δύο περιόδων, δηλαδή τώρα και την προηγούμενη περίοδο, αλλά και μεταξύ των άλλων χωρών της Ευρωπαϊκής Ένωσης.</seg>
                    <seg xml:id="ParlaMint-GR_2019-01-11-S1-commons.seg246">Αντίστοιχα, λοιπόν, προχωράμε στο Πρόγραμμα ΕΠΑΛΘ. Εδώ έχουμε ενεργοποιήσει το 67% των δράσεων και έχουμε πάνω από 1070 ενταγμένες πράξεις. Και συνεχίζουμε με νέες προκηρύξεις. Από τον προηγούμενο μήνα και αυτό το διάστημα έχουμε την προκήρυξη για την τρίτη πρόσκληση της βιολογικής γεωργίας ύψους 120 εκατομμύρια μέχρι τώρα και τις προσεχείς ημέρες θα έχουμε την προκήρυξη του Προγράμματος των Μικρών Γεωργικών Εκμεταλλεύσεων ύψους 70 εκατομμυρίων ευρώ.</seg>
                    <seg xml:id="ParlaMint-GR_2019-01-11-S1-commons.seg247">Πάμε, λοιπόν, τώρα στη στρατηγική μας και αν υπάρχει στρατηγική ή δεν υπάρχει στρατηγική.</seg>
                    <seg xml:id="ParlaMint-GR_2019-01-11-S1-commons.seg248">Θα καταθέσω στα Πρακτικά - απαντώντας στο κύριο ερώτημά σας - την από τον Ιούλιο του 2018 εγκεκριμένη εθνική στρατηγική, η οποία έχει ενσωματώσει τις επιμέρους στρατηγικές, για να διαβάσετε ότι στη σελίδα 19, όπου έχουμε τη βελτίωση παραγωγικότητας και όπου βασικός πυλώνας είναι το αγροτοδιατροφικό, αναλύεται στη σελίδα 21 και 22 και έχουμε πλήρη ανάπτυξη του στρατηγικού μας σχεδίου, το οποίο έχει εγκριθεί και από την Ευρωπαϊκή Ένωση. Αυτό έρχεται ως σύνοψη της εθνικής στρατηγικής για τον αγροτοδιατροφικό τομέα, η οποία έχει ήδη από το 2017 κατατεθεί, ήδη έχει συζητηθεί στην Επιτροπή Παραγωγής και Εμπορίου και απόσταγμα αυτής είναι αυτό εδώ που σας καταθέτω στα Πρακτικά.</seg>
                    <seg xml:id="ParlaMint-GR_2019-01-11-S1-commons.seg249">Ταυτόχρονα τι έχουμε; Έχουμε μία αύξηση των εξαγωγών για τη χρονιά που πέρασε, η οποία, μέχρι το πρώτο ενδεκάμηνο, μέχρι τον Νοέμβριο, έχει ξεπεράσει τα 30 δισεκατομμύρια ευρώ και αναμένεται μέχρι τέλος του 2018, ενσωματώνοντας και τον Δεκέμβριο, να είναι ιστορικό ρεκόρ εξαγωγών, χωρίς τα πετρελαιοειδή. Αυτό κάτι λέει για τη στρατηγική μας και για τις προσπάθειες, που έγιναν όλα αυτά τα χρόνια.</seg>
                    <seg xml:id="ParlaMint-GR_2019-01-11-S1-commons.seg250">Πάμε να δούμε, όμως, τη νέα ΚΑΠ που είναι για τη νέα προγραμματική περίοδο. Πριν πάμε, όμως, στη νέα να μιλήσουμε για τα ιστορικά δικαιώματα.</seg>
                    <seg xml:id="ParlaMint-GR_2019-01-11-S1-commons.seg251">Τα ιστορικά δικαιώματα, αν θυμάστε καλά, ήταν επιλογή του 2014, όπου κυβέρνηση δεν ήταν ο ΣΥΡΙΖΑ τότε. Και το τραγικότερο σε αυτήν την επιλογή, ήταν οι τρεις αγρονομικές περιφέρειες. Τι σημαίνει αγρονομικές περιφέρειες; Ότι τα ιστορικά δικαιώματα τα βάλατε σε τρεις περιφέρειες, η μία των βοσκοτόπων, η άλλη των δενδρωδών και η άλλη των αροσίμων.</seg>
                </u>
                <u xml:id="ParlaMint-GR_2019-01-11-S1-commons.u24" ana="#chair" who="#ΚΡΕΜΑΣΤΙΝΟΣ_ΘΩΜΑ_ΔΗΜΗΤΡΙΟΣ">
                    <seg xml:id="ParlaMint-GR_2019-01-11-S1-commons.seg252">Κύριε Υπουργέ, έχετε και δευτερολογία.</seg>
                </u>
                <u xml:id="ParlaMint-GR_2019-01-11-S1-commons.u25" ana="#regular" who="#ΑΡΑΧΩΒΙΤΗΣ_ΓΕΩΡΓΙΟΥ_ΣΤΑΥΡΟΣ">
                    <seg xml:id="ParlaMint-GR_2019-01-11-S1-commons.seg253">Δύο λεπτά θα χρειαστώ. Είναι κομβικό αυτό το σημείο.</seg>
                    <seg xml:id="ParlaMint-GR_2019-01-11-S1-commons.seg254">Και δεσμεύσατε όλη την τρέχουσα προγραμματική περίοδο, μέσα σε ένα πλαίσιο που, δυστυχώς, δεν μπορεί να αλλάξει. Όπου μπορούσε να γίνει αλλαγή - και θα τα πούμε στη δευτερολογία - στον Πυλώνα ΙΙ στο ΠΑΑ έχουν γίνει σπουδαίες παρεμβάσεις.</seg>
                    <seg xml:id="ParlaMint-GR_2019-01-11-S1-commons.seg255">Μιλήσατε για μειονεκτικές. Εμείς στις μειονεκτικές μέχρι 31/12/2018 έπρεπε να εφαρμόσουμε τον κανονισμό, τον ν.1307/2013. Στις νέες μειονεκτικές, μετά τη δεκαετία του 1980, ο νέος κανονισμός, με το ν.1307/2013 έβαζε όρους, προϋποθέσεις και κριτήρια για τον ορισμό των μειονεκτικών περιοχών με ειδικά μειονεκτήματα και απορώ γιατί εγκαλείτε εμάς, αφού το 2013 εσείς ήσασταν αυτοί που διαπραγματεύτηκαν αυτούς τους όρους.</seg>
                    <seg xml:id="ParlaMint-GR_2019-01-11-S1-commons.seg256">Εμείς είχαμε υποχρέωση μέχρι τέλος του 2018 με αρχές του 2019 να έχουμε προετοιμάσει τη χώρα, έτσι ώστε να μην βρεθούν σε κίνδυνο την επόμενη προγραμματική περίοδο οι επιδοτήσεις των αγροτών και αυτό κάναμε υπεύθυνα και εξαντλώντας όλες τις δυνατότητες που μας έδινε ο κανονισμός.</seg>
                    <seg xml:id="ParlaMint-GR_2019-01-11-S1-commons.seg257">Κύριε Πρόεδρε, θα πούμε και στη δευτερολογία για τους ελέγχους στο γάλα και για τα μέτρα, που πρόκειται να πάρουμε. Όμως, εδώ θέλω να σταθώ - επειδή έγινε πολύ μεγάλη κουβέντα φέτος για τα προβλήματα στην ελιά - και να καταθέσω στα Πρακτικά μία πρόσφατη επιστολή του ΓΕΩΤΕΕ.</seg>
                    <seg xml:id="ParlaMint-GR_2019-01-11-S1-commons.seg258">Λέει, λοιπόν, το ΓΕΩΤΕΕ - ο συνάδελφός μου ο κ. Μάμαλης - ότι οι καιρικές συνθήκες, που επικράτησαν κατά την καλλιεργητική περίοδο του 2018, χωρίς να είναι ακραίες ήταν ασυνήθιστες και επηρέασαν την καλλιέργεια της ελιάς δημιουργώντας ιδανικές συνθήκες για την ανάπτυξη των εντομολογικών προσβολών, κυρίως δάκο, μυκητολογικών, κυρίως γλοιοσπόριο, εχθρών της ελιάς και μια σειρά άλλα και κάνει τις προτάσεις του.</seg>
                    <seg xml:id="ParlaMint-GR_2019-01-11-S1-commons.seg259">Αυτά, λοιπόν, για να ξέρουμε ότι το 2018 ούτε η νομοθεσία ούτε ο προϋπολογισμός ούτε οι άνθρωποι που εκτέλεσαν το έργο άλλαξαν το 2017 ή από το 2016 ή από το 2015 ή από το 2014.</seg>
                    <seg xml:id="ParlaMint-GR_2019-01-11-S1-commons.seg260">Υπάρχει ένα πλαίσιο, το οποίο πλαίσιο μάλιστα, ανάγεται στο 1953, με τις βελτιώσεις που εμείς κάναμε και πέρυσι το καλοκαίρι ακόμα. Και τώρα, εμείς θα αλλάξουμε το θεσμικό πλαίσιο του 1953 και θα το εκσυγχρονίσουμε στις σύγχρονες τεχνικές ελαιοκαλλιέργειας, στα σύγχρονα δεδομένα της επιστήμης για τον δάκο και στα σύγχρονα κλιματολογικά δεδομένα, που αντιμετωπίζει η χώρα. Αυτό θα γίνει τώρα. Ήδη είναι σε επεξεργασία το νομοσχέδιο για την τροποποίηση του νομικού πλαισίου για τον δάκο.</seg>
                    <seg xml:id="ParlaMint-GR_2019-01-11-S1-commons.seg261">Εδώ, βέβαια, δεν βοηθάτε και η επιχειρηματολογία.</seg>
                    <seg xml:id="ParlaMint-GR_2019-01-11-S1-commons.seg262">Κύριε Πρόεδρε, κλείνω, γιατί όντως έχω κάνει κατάχρηση, αν και θα τα πούμε σε δεύτερο χρόνο.</seg>
                    <seg xml:id="ParlaMint-GR_2019-01-11-S1-commons.seg263">Όμως, θα κλείσω με ένα τελευταίο νέο για την προστασία των προϊόντων μας. Χθες, λοιπόν, εγκρίθηκε από το διοικητικό συμβούλιο του ΕΛΓΟ η προετοιμασία για την κατάθεση φακέλου προστατευόμενης γεωγραφικής ένδειξης στο ελληνικό γιαούρτι. Ο φάκελος ανατέθηκε στο Γεωπονικό Πανεπιστήμιο Αθηνών.</seg>
                </u>
                <u xml:id="ParlaMint-GR_2019-01-11-S1-commons.u26" ana="#regular" who="#ΤΖΕΛΕΠΗΣ_ΓΕΩΡΓΙΟΥ_ΜΙΧΑΗΛ">
                    <seg xml:id="ParlaMint-GR_2019-01-11-S1-commons.seg264">Εχθές, μετά από ένα χρόνο καθυστέρησης και μπλοκάρισμα!</seg>
                </u>
                <u xml:id="ParlaMint-GR_2019-01-11-S1-commons.u27" ana="#regular" who="#ΑΡΑΧΩΒΙΤΗΣ_ΓΕΩΡΓΙΟΥ_ΣΤΑΥΡΟΣ">
                    <seg xml:id="ParlaMint-GR_2019-01-11-S1-commons.seg265">Θα μιλήσουμε, βέβαια, στη δευτερολογία αναλυτικά για το ποιες άλλες πρωτοβουλίες παίρνει η Κυβέρνηση και για στη στελέχωση του Υπουργείου, όπου οι τελευταίες προσλήψεις έγιναν στο Υπουργείο, πίσω από μια δεκαετία και συνεχώς είχαμε αποχωρήσεις προσωπικού μέχρι τότε, με αποτέλεσμα, πολλές διευθύνσεις να βρίσκονται στα όρια της δυνατότητας λειτουργίας τους πραγματικά. Θα μιλήσουμε και για άλλα πράγματα τοπικού ενδιαφέροντος, στα οποία αναφέρθηκαν αρκετοί από τους Βουλευτές σας.</seg>
                    <seg xml:id="ParlaMint-GR_2019-01-11-S1-commons.seg266">Σας ευχαριστώ πάρα πολύ και συγγνώμη για την υπέρβαση του χρόνου, αλλά το αντικείμενο είναι τεράστιο και πρέπει να τα πούμε.</seg>
                </u>
                <u xml:id="ParlaMint-GR_2019-01-11-S1-commons.u28" ana="#chair" who="#ΚΡΕΜΑΣΤΙΝΟΣ_ΘΩΜΑ_ΔΗΜΗΤΡΙΟΣ">
                    <seg xml:id="ParlaMint-GR_2019-01-11-S1-commons.seg267">Και εγώ ευχαριστώ.</seg>
                    <seg xml:id="ParlaMint-GR_2019-01-11-S1-commons.seg268">Έχουμε τη σειρά των Κοινοβουλευτικών Εκπροσώπων.</seg>
                    <seg xml:id="ParlaMint-GR_2019-01-11-S1-commons.seg269">Όμως, κυρία Τελιγιορίδου, θέλετε εσείς τον λόγο τώρα ή αργότερα;</seg>
                </u>
                <u xml:id="ParlaMint-GR_2019-01-11-S1-commons.u29" ana="#regular" who="#ΤΕΛΙΓΙΟΡΙΔΟΥ_ΙΩΑΝΝΗ_ΟΛΥΜΠΙΑ">
                    <seg xml:id="ParlaMint-GR_2019-01-11-S1-commons.seg270">Κύριε Πρόεδρε, θα πάρω τώρα τον λόγο.</seg>
                </u>
                <u xml:id="ParlaMint-GR_2019-01-11-S1-commons.u30" ana="#chair" who="#ΚΡΕΜΑΣΤΙΝΟΣ_ΘΩΜΑ_ΔΗΜΗΤΡΙΟΣ">
                    <seg xml:id="ParlaMint-GR_2019-01-11-S1-commons.seg271">Η Υφυπουργός, κ. Τελιγιορίδου, έχει τον λόγο για δέκα λεπτά.</seg>
                </u>
                <u xml:id="ParlaMint-GR_2019-01-11-S1-commons.u31" ana="#regular" who="#ΤΕΛΙΓΙΟΡΙΔΟΥ_ΙΩΑΝΝΗ_ΟΛΥΜΠΙΑ">
                    <seg xml:id="ParlaMint-GR_2019-01-11-S1-commons.seg272">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-11-S1-commons.seg273">Κυρίες και κύριοι συνάδελφοι, πράγματι, ο αγροτικός τομέας της οικονομίας είναι από τους πλέον σημαντικούς φορείς, αν θέλουμε να μιλήσουμε για την επανεκκίνηση της ελληνικής οικονομίας μετά από την εποχή της λήξης των μνημονίων.</seg>
                    <seg xml:id="ParlaMint-GR_2019-01-11-S1-commons.seg274">Εάν θέλουμε αυτή η προσπάθειά μας να είναι δυναμική και να έχει αποτελέσματα, είναι γεγονός ότι πρέπει να αποτυπωθείη πραγματικότητα και γι' αυτό η ερώτηση που καταθέτει η Κοινοβουλευτική Ομάδα του Κινήματος Αλλαγής είναι πάρα πολύ σημαντική, για να μπορέσουμε να πούμε πράγματα, που συμβαίνουν και να μιλήσουμε για την αλήθεια.</seg>
                    <seg xml:id="ParlaMint-GR_2019-01-11-S1-commons.seg275">Μας λένε οι συνάδελφοι από την Αντιπολίτευση ότι το 2015, όταν αναλάβαμε την Κυβέρνηση αυτής της χώρας, μας παρέδωσαν στον πρωτογενή τομέα της οικονομίας έναν έτοιμο και ολοκληρωμένο εθνικό στρατηγικό σχεδιασμό. Είναι αλήθεια αυτό;</seg>
                    <seg xml:id="ParlaMint-GR_2019-01-11-S1-commons.seg276">Εγώ μόνο δύο παραδείγματα θα πω, τα οποία νομίζω ότι δείχνουν ότι δεν υπήρξε στρατηγικός σχεδιασμός για τον πρωτογενή τομέα, που να έχει μια μελλοντική προοπτική.</seg>
                    <seg xml:id="ParlaMint-GR_2019-01-11-S1-commons.seg277">Το πρώτο είναι τι δεν μας παραδώσατε το 2015. Δεν μας παραδώσατε χρηματοπιστωτικό ίδρυμα, που να μπορεί να είναι στο πλάι των αγροτών. Η Αγροτική Τράπεζα της Ελλάδος καταστράφηκε και ξεπουλήθηκε επί των ημερών σας.</seg>
                    <seg xml:id="ParlaMint-GR_2019-01-11-S1-commons.seg278">Το δεύτερο, είναι ότι δεν μας παραδώσατε ένα υγιές συνεταιριστικό κίνημα, που θα μπορούσε να είναι η δύναμη του αγροτικού κόσμου της χώρας. Αντ' αυτού, σήμερα μιλάτε για δήθεν «ημετέρους» από τη δική μας πλευρά.</seg>
                    <seg xml:id="ParlaMint-GR_2019-01-11-S1-commons.seg279">Να θυμηθούμε, λοιπόν, σε αυτόν τον τομέα τι έλεγε ο κ. Τσαυτάρης, Υπουργός των δικών σας κυβερνήσεων. Έλεγε πως πάνω από 500 εκατομμύρια ευρώ δάνεια δόθηκαν σε συνεταιρισμούς και δεν αποδόθηκαν ποτέ.</seg>
                    <seg xml:id="ParlaMint-GR_2019-01-11-S1-commons.seg280">Αν, λοιπόν, νομίζετε με τα δύο αυτά χαρακτηριστικά στοιχεία, την έλλειψη Αγροτικής Τράπεζας και την έλλειψη δυναμικού και υγιούς συνεταιριστικού κινήματος, ότι μας παραδώσατε ολοκληρωμένο σχέδιο, μάλλον θα πρέπει να το ξαναδείτε.</seg>
                    <seg xml:id="ParlaMint-GR_2019-01-11-S1-commons.seg281">Στην ερώτηση που καταθέσατε σήμερα - γιατί είπε πάρα πολλά ο Υπουργός και εγώ θα είμαι πιο συγκεκριμένη, σε συγκεκριμένους τομείς - λέτε χαρακτηριστικά: Τον τελευταίο χρόνο, με την ανυπαρξία των ελέγχων στην αγορά και τις ελληνοποιήσεις, η ελληνική κτηνοτροφία με ευθύνη της Κυβέρνησης οδηγείται στην καταστροφή. Είναι αλήθεια αυτό; Υπάρχει ανυπαρξία ελέγχων;</seg>
                    <seg xml:id="ParlaMint-GR_2019-01-11-S1-commons.seg282">Ας δούμε, λοιπόν, ενδεικτικά συγκριτικά στοιχεία με τη δική σας εποχή. Όσον αφορά συγκεκριμένα ελέγχους στο γάλα για τις ελληνοποιήσεις, στοιχεία από τον ΕΛΓΟ ΔΗΜΗΤΡΑ:</seg>
                    <seg xml:id="ParlaMint-GR_2019-01-11-S1-commons.seg283">Το 2012 έγιναν εκτόν πενήντα επτά έλεγχοι σε μεταποιητικές επιχειρήσεις. Το 2014 έγιναν εκατόν είκοσι τέσσερις έλεγχοι - και θα μου επιτρέψετε να πω - έλεγχοι «για τα μάτια του κόσμου», γιατί εμείς έχουμε παραλάβει τεράστιους φακέλους, όπου δεν έχουν καταλογιστεί και εισπραχθεί τα πρόστιμα. Το 2016 έγιναν διακόσιοι εξήντα τρεις έλεγχοι σε μεταποιητικές επιχειρήσεις, σχεδόν διπλάσιοι από το 2012. Το 2018 έγιναν διακόσιοι είκοσι οκτώ έλεγχοι.</seg>
                    <seg xml:id="ParlaMint-GR_2019-01-11-S1-commons.seg284">Ποιος, λοιπόν, όταν εμείς διπλασιάσαμε τους ελέγχους, μπορεί να ισχυριστεί ότι έχουμε ανυπαρξία ελέγχων; Και αν το δεχθούμε αυτό, ότι εμείς κάνουμε ανύπαρκτους ελέγχους, σε σχέση με αυτό που κάνατε εσείς, τους δικούς σας ελέγχους πώς μπορούμε να τους χαρακτηρίσουμε;</seg>
                    <seg xml:id="ParlaMint-GR_2019-01-11-S1-commons.seg285">Αντίστοιχα στοιχεία από τον Ενιαίο Φορέα Ελέγχου Τροφίμων. Μόνο για το τελευταίο εξάμηνο του 2018 και στη μαζική εστίαση και μόνο για το ΠΟΠ προϊόν φέτα έχουν γίνει τρεις χιλιάδες πεντακόσιοι έλεγχοι, από τους οποίους έχουν διαπιστωθεί εκατόν είκοσι επτά μη συμμορφώσεις.</seg>
                    <seg xml:id="ParlaMint-GR_2019-01-11-S1-commons.seg286">Εμείς, λοιπόν, επιδοθήκαμε σε ανυπαρξία ελέγχων και εσείς τους κάνατε εντατικούς και έτρεμε η βιομηχανία, τα συμφέροντα και η αγορά; Ας πούμε την αλήθεια!</seg>
                    <seg xml:id="ParlaMint-GR_2019-01-11-S1-commons.seg287">Η πάταξη των ελληνοποιήσεων και γενικότερα των φαινομένων απάτης και των δόλιων πρακτικών είναι ένα πρωταρχικό μέλημα της δικής μας Κυβέρνησης. Σημειώνεται, για παράδειγμα, στον τομέα των νωπών οπωροκηπευτικών ότι εφαρμόζεται το σύστημα ΜΕΝΟ, με το οποίο αυτόματα κατηγοριοποιείται ο κίνδυνος και καθορίζεται το αντίστοιχο επίπεδο ελέγχου από τις αρμόδιες ΔΑΟΚ στο σημείο του εκτελωνισμού.</seg>
                    <seg xml:id="ParlaMint-GR_2019-01-11-S1-commons.seg288">Επιπρόσθετα, να πούμε ότι από το 2015 μέχρι σήμερα και ιδιαίτερα το τελευταίο διάστημα προβαίνουμε ανά τακτά χρονικά διαστήματα στην έκδοση σχετικών εγκυκλίων για την εντατικοποίηση των ελέγχων στα φορτία των νωπών οπωροκηπευτικών στα σημεία εισόδου της χώρας, στα κομβικά σημεία εθνικών οδών, στα συσκευαστήρια, στις λαχαναγορές, στις λαϊκές αγορές και κάνουμε και έκτακτους αιφνιδιαστικούς ελέγχους, γιατί θέλουμε πράγματι να χτυπήσουμε τα φαινόμενα του αθέμητου ανταγωνισμού προς τα εγχώρια προϊόντα, φαινόμενα που πλήττουν το εισόδημα του Έλληνα αγρότη και παραπλανούν τον καταναλωτή και σε τελική ανάλυση σε κάποιο βαθμό εκθέτουν σε κίνδυνο και την υγεία του καταναλωτή.</seg>
                    <seg xml:id="ParlaMint-GR_2019-01-11-S1-commons.seg289">Παράλληλα, έχουμε προχωρήσει το διάστημα της διακυβέρνησής μας στο Υπουργείο Αγροτικής Ανάπτυξης σε θεσμικές αλλαγές, που αφορούν τους ελέγχους. Χαρακτηριστικό είναι η μεταφορά και η υπαγωγή των οκτώ περιφερειακών κέντρων προστασίας φυτών ποιοτικού και υγειονομικού ελέγχου, τα οποία πλέον πηγαίνουν υπό την εποπτεία της νεοσύστατης Υπηρεσίας Διεύθυνσης Ποιότητας και Ασφάλειας Τροφίμων, που βρίσκεται στην κεντρική υπηρεσία, ώστε να έχουμε πιο οργανωμένο και πιο συστηματικό όλο το σύστημα του ελεγκτικού μηχανισμού.</seg>
                    <seg xml:id="ParlaMint-GR_2019-01-11-S1-commons.seg290">Με τον τρόπο αυτό, για πρώτη φορά δημιουργήθηκε ελεγκτικός μηχανισμός με επιπλέον εκατόν πενήντα υπαλλήλους, με επιχειρησιακούς βραχίονες σε όλη τη χώρα και με τη δυνατότητα παρέμβασης, όπου αυτό χρησιμοποιείται για έλεγχο όλο το εικοσιτετράωρο.</seg>
                    <seg xml:id="ParlaMint-GR_2019-01-11-S1-commons.seg291">Ταυτόχρονα, οι ελεγκτικές διαδικασίες εξοπλίζονται με επιβατικά και υπηρεσιακά αυτοκίνητα, καθώς και με όλο τον υπόλοιπο μηχανολογικό εξοπλισμό που είναι απαραίτητος.</seg>
                    <seg xml:id="ParlaMint-GR_2019-01-11-S1-commons.seg292">Επίσης, θέλω να πω ότι τα τρία τελευταία χρόνια στο επίπεδο των ελέγχων το Υπουργείο Αγροτικής Ανάπτυξης βρίσκεται σε αγαστή συνεργασία με άλλες αρμόδιες ελεγκτικές αρχές, όπως είναι το ΣΥΚΕΑΠ, το ΣΔΟΕ, η Υπηρεσία Ερευνών και Διασφάλισης Δημοσίων Εσόδων, η Οικονομική Αστυνομία και ο ΕΦΕΤ. Σε όλες αυτές τις επιχειρήσεις γίνεται έλεγχος ασφαλιστικός και φορολογικός ταυτόχρονα. Σε συνεργασία με τις άλλες υπηρεσίες των Υπουργείων, με το εν λόγω θεσμικό πλαίσιο δίνεται ιδιαίτερα η αρμοδιότητα στον ΕΛΓΟ - ΔΗΜΗΤΡΑ, με τη διασύνδεσή του με το σύστημα «Άρτεμις», για τον έλεγχο τη αγοράς για την πάταξη όλων αυτών των φαινομένων.</seg>
                    <seg xml:id="ParlaMint-GR_2019-01-11-S1-commons.seg293">Χαρακτηριστικά, θέλω να πω ότι ειδικά για το γάλα, προχωράμε και είναι προς υπογραφή και έτοιμη η υπουργική απόφαση για τους ελέγχους στο γάλα με τα δελτία παραλαβής και παράδοσης από τον αγοραστή και τον παραγωγό αντίστοιχα, που θα δίνουν τη δυνατότητα των διασταυρωτικών ελέγχων, αλλά ταυτόχρονα, αυξάνουμε και τα πρόστιμα των παραβατών, ακόμη και μέχρι του σημείου, μετά από υποτροπή στην παράβαση, να έχουμε το κλείσιμο της επιχείρησης μέχρι ένα εξάμηνο.</seg>
                    <seg xml:id="ParlaMint-GR_2019-01-11-S1-commons.seg294">Επειδή δεν επαρκεί ο χρόνος, θα προσπαθήσω να πω περισσότερα πράγματα στη δευτερολογία μου.</seg>
                    <seg xml:id="ParlaMint-GR_2019-01-11-S1-commons.seg295">Ανάλογοι έλεγχοι γίνονται σε όλα γεωργικά και κτηνοτροφικά προϊόντα: γάλα, κρέας κ.λπ..</seg>
                    <seg xml:id="ParlaMint-GR_2019-01-11-S1-commons.seg296">Επίσης, θέλω να πω ότι σχεδιάζουμε τη συνεργασία της κεντρικής υπηρεσίας του ΥΠΑΑΤ με την ΑΑΔΕ για τις πύλες εισόδου της χώρας και τις τελωνειακές αρχές, ώστε να έχουμε άμεση την αναγγελία εισόδου προϊόντων στη χώρα μας.</seg>
                    <seg xml:id="ParlaMint-GR_2019-01-11-S1-commons.seg297">Επιπλέον, τροποποιούμε τον κυρωτικό ν.4235 και γίνεται ειδική μνεία στους έκτακτους ελέγχους σε μεταφορικά μέσα στα οδικά δίκτυα.</seg>
                    <seg xml:id="ParlaMint-GR_2019-01-11-S1-commons.seg298">Εάν μου επιτρέπετε, κύριε Πρόεδρε, μπορώ να πάρω δυο λεπτά από τη δευτερολογία μου;</seg>
                </u>
                <u xml:id="ParlaMint-GR_2019-01-11-S1-commons.u32" ana="#chair" who="#ΚΡΕΜΑΣΤΙΝΟΣ_ΘΩΜΑ_ΔΗΜΗΤΡΙΟΣ">
                    <seg xml:id="ParlaMint-GR_2019-01-11-S1-commons.seg299">Βεβαίως.</seg>
                </u>
                <u xml:id="ParlaMint-GR_2019-01-11-S1-commons.u33" ana="#regular" who="#ΤΕΛΙΓΙΟΡΙΔΟΥ_ΙΩΑΝΝΗ_ΟΛΥΜΠΙΑ">
                    <seg xml:id="ParlaMint-GR_2019-01-11-S1-commons.seg300">Κάνουμε αυστηρότερα τα πρόστιμα των ελληνοποιήσεων και σχεδιάζουμε δοκιμαστικές εφαρμογές δορυφορικών υπηρεσιών. Νομίζω ότι αυτά μπορούν να εγγυηθούν αποτελεσματικότερους τρόπους για την αντιμετώπιση αυτών των προβλημάτων.</seg>
                    <seg xml:id="ParlaMint-GR_2019-01-11-S1-commons.seg301">Φεύγοντας από το θέμα των ελέγχων, για το οποίο μπορούμε να πούμε πάρα πολλά και είμαστε στη διάθεσή σας, για να σας δώσουμε συγκεκριμένα στοιχεία από όλους τους φορείς ελέγχου για το πόσοι έλεγχοι γίνονται, τι πρόστιμα έχουν δοθεί και όλα αυτά, θέλω να πω ότι το δικό μας Υπουργείο και η δική μας πολιτική είναι μια πολιτική, που θέλει να βοηθήσει τον πρωτογενή τομέα μέσα από την ενίσχυση σχημάτων συνεργατικών, γιατί πιστεύουμε ότι με τη συνεργασία και τη συνέργεια των εμπλεκόμενων και κυρίως των ανθρώπων του μόχθου και της πάλης, των ανθρώπων της υπαίθρου και της ελληνικής περιφέρειας, μπορούμε να προχωρήσουμε μπροστά. Έτσι, λοιπόν, βοηθούμε τη συγκρότηση οργανώσεων παραγωγών και όλα τα συνεταιριστικά σχήματα και νομίζω ότι αυτό είναι πάρα πολύ σημαντικό.</seg>
                    <seg xml:id="ParlaMint-GR_2019-01-11-S1-commons.seg302">Επίσης, όσον αφορά τα τρόφιμα, θέλω να πω ότι προχωρούμε στην αλλαγή του Κώδικα Τροφίμων και Ποτών. Όσον αφορά στο γιαούρτι, αναγράφουμε πλέον ότι μπορεί να γίνεται μόνο από νωπό γάλα. Αυτό είναι πάρα πολύ σημαντικό για τον Έλληνα αιγοπροβατοτρόφο και αγελαδοτρόφο.</seg>
                    <seg xml:id="ParlaMint-GR_2019-01-11-S1-commons.seg303">Επίσης, αναγνωρίζοντας τη μείωση του εισοδήματος των κτηνοτρόφων από τις πραγματικά χαμηλές τιμές του γάλακτος, έχουμε δώσει de minimis 42 εκατομμύρια ευρώ.</seg>
                    <seg xml:id="ParlaMint-GR_2019-01-11-S1-commons.seg304">Θέλω να πω, επίσης, και για τους υπαλλήλους του Υπουργείου και των pεριφερειών, τους κτηνιάτρους, ότι το ανθυγιεινό επίδομα, που καταργήσατε το 2012, το εξετάζουμε και θα είναι από τα πρώτα που θα αποδοθούν.</seg>
                    <seg xml:id="ParlaMint-GR_2019-01-11-S1-commons.seg305">Να πω επιγραμματικά ότι στον τομέα της αλιείας, από το 1966 ισχύει ένας νόμος, τον οποίο αλλάζουμε, ενσωματώνοντας όλες τις προτάσεις σχεδόν στο σύνολό τους, των καθ' ύλην αρμοδίων των αλιέων, βάζοντας τα κριτήρια επαγγελματικότητας στην αδειοδότηση για την ερασιτεχνική αλιεία, την αλιεία των εσωτερικών υδάτων και τον έλεγχο.</seg>
                    <seg xml:id="ParlaMint-GR_2019-01-11-S1-commons.seg306">Επίσης, να πω κλείνοντας και πάρα πολύ συνοπτικά ότι ταυτόχρονα, δίνουμε ιδιαίτερη βαρύτητα και σε άλλους τομείς, όπως αναφέρεται στην ερώτησή σας, όπως για παράδειγμα στον τομέα της πτηνοτροφίας. Θέλω χαρακτηριστικά να αναφέρω - γιατί δεν έχω χρόνο - ότι επεκτείνουμε το σύστημα «ΑΡΤΕΜΙΣ» και σε προϊόντα, όπως είναι τα αυγά. Επεξεργαζόμαστε ταυτόχρονα, την τεχνική εφαρμογή ενός ολοκληρωμένου πληροφοριακού συστήματος στην κτηνιατρική, για να υπάρχει μία κεντρική βάση δεδομένων για την πτηνοτροφία, για τις συστηματικές εκτροφές όλων των παραγωγικών κατευθύνσεων.</seg>
                    <seg xml:id="ParlaMint-GR_2019-01-11-S1-commons.seg307">Ταυτόχρονα, εφαρμόζεται το τριετές πρόγραμμα βελτίωσης και παραγωγής και εμπορίας προϊόντων μέλισσας. Χαρακτηριστικά, να πω ότι για τον εξορθολογισμό της νομαδικής μελισσοκομίας έχει εγκριθεί την περίοδο 2017-2019 ενίσχυση ύψους περίπου 22 εκατομμυρίων ευρώ.</seg>
                    <seg xml:id="ParlaMint-GR_2019-01-11-S1-commons.seg308">Αυτό, λοιπόν, εν κατακλείδι, νομίζω ότι μπορούμε να το ισχυριστούμε. Μπορούμε να υπερηφανευτούμε ότι παρά τα προβλήματα, η προσπάθειά μας είναι μία προσπάθεια ειλικρινής, γιατί είναι μία προσπάθεια, που δεν γίνεται κεκλεισμένων των θυρών, αλλά γίνεται σε άμεση συνεργασία και συνεννόηση με τους αγρότες, τους κτηνοτρόφους, τους γεωργούς και αλιείς, γιατί πιστεύουμε ότι η συνεργασία με τους αγρότες και τις αγρότισσες μπορεί πράγματι, να καταστήσει τον αγροτικό τομέα έναν από τους πιο σημαντικούς - αν όχι τον πιο σημαντικό - τομείς για την επανεκκίνηση της οικονομίας.</seg>
                    <seg xml:id="ParlaMint-GR_2019-01-11-S1-commons.seg309">Ευχαριστώ.</seg>
                </u>
                <u xml:id="ParlaMint-GR_2019-01-11-S1-commons.u34" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-11-S1-commons.seg310">Ευχαριστούμε, κυρία Υπουργέ.</seg>
                    <seg xml:id="ParlaMint-GR_2019-01-11-S1-commons.seg311">Τον λόγο έχει ο συνάδελφος κ. Αθανάσιος Θεοχαρόπουλος.</seg>
                </u>
                <u xml:id="ParlaMint-GR_2019-01-11-S1-commons.u35" ana="#regular" who="#ΘΕΟΧΑΡΟΠΟΥΛΟΣ_ΣΤΕΦΑΝΟΥ_ΑΘΑΝΑΣΙΟΣ">
                    <seg xml:id="ParlaMint-GR_2019-01-11-S1-commons.seg312">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-11-S1-commons.seg313">Μόλις ακούσαμε δυο ομιλίες χωρίς, κανένα όραμα για την αγροτική παραγωγή. Ελπίζω οι αγρότες να παρακολουθούν τη συζήτηση της επίκαιρης επερώτησης της Δημοκρατικής Συμπαράταξης και να βλέπουν ότι δεν υπάρχει κανένα σχέδιο αγροτικής ανάπτυξης για την επόμενη μέρα. Επιχειρείται η επίλυση διαδικαστικών θεμάτων, χωρίς προτάσεις, χωρίς συναίσθηση των προβλημάτων, που αντιμετωπίζει σήμερα η αγροτική παραγωγή, αυτός ο κλάδος, ο οποίος μπορεί να αποτελέσει, πράγματι, τον μοχλό ανασυγκρότησης της ελληνικής οικονομίας.</seg>
                    <seg xml:id="ParlaMint-GR_2019-01-11-S1-commons.seg314">Με έκπληξη, κύριε Υπουργέ, διάβασα στην πρόσφατη δήλωσή σας ότι «η μεταμνημονιακή εποχή οικοδομείται πάνω σε ένα παραγωγικό μοντέλο, το οποίο έχει ως θεμέλιο λίθο την πρωτογενή παραγωγή». Προσθέσατε, μάλιστα, ότι «αυτό δεν είναι σχήμα λόγου, είναι πραγματικότητα». Προφανώς, είναι εικονική πραγματικότητα.</seg>
                    <seg xml:id="ParlaMint-GR_2019-01-11-S1-commons.seg315">Για ποιο ακριβώς παραγωγικό μοντέλο μιλάτε; Η έλλειψη σχεδίου παραγωγικής ανασυγκρότησης έχει οδηγήσει ουσιαστικά, στην εγκατάλειψη του αγροτικού τομέα. Τι έγινε αλήθεια, εκείνο το εθνικό αναπτυξιακό σχέδιο, που θα καταρτίζατε μετά την ολοκλήρωση των δεκατριών συνεδρίων στις δεκατρείς περιφέρειες της χώρας; Πού είναι; Λέγαμε τότε ότι όλα αυτά θα ξεχαστούν και ότι είναι λίγο προεκλογικά. Λέγατε «όχι». Πού είναι το αναπτυξιακό σχέδιο; Να αναπτύξετε, έστω στη δευτερολογία σας, πού είναι το σχέδιο. Μη λέτε τώρα για «επίλυση» και όλα αυτά, στα οποία αναφερθήκατε και θα πω στη συνέχεια. Υπάρχει ένα συγκροτημένο αναπτυξιακό αγροτικό σχέδιο;</seg>
                </u>
                <u xml:id="ParlaMint-GR_2019-01-11-S1-commons.u36" ana="#regular" who="#ΑΡΑΧΩΒΙΤΗΣ_ΓΕΩΡΓΙΟΥ_ΣΤΑΥΡΟΣ">
                    <seg xml:id="ParlaMint-GR_2019-01-11-S1-commons.seg316">Το κατέθεσα στα Πρακτικά, κύριε Θεοχαρόπουλε.</seg>
                </u>
                <u xml:id="ParlaMint-GR_2019-01-11-S1-commons.u37" ana="#regular" who="#ΘΕΟΧΑΡΟΠΟΥΛΟΣ_ΣΤΕΦΑΝΟΥ_ΑΘΑΝΑΣΙΟΣ">
                    <seg xml:id="ParlaMint-GR_2019-01-11-S1-commons.seg317">Το είχατε αναφέρει στη Λάρισα, όπου μιλήσατε, μεταξύ άλλων, για υποστήριξη των νέων αγροτών και των καινοτόμων αγροτικών επιχειρήσεων, αλλά και για συλλογικά εργατικά σχήματα για τον εξορθολογισμό της λειτουργίας αγοράς αγροτικών προϊόντων και την προστασία του καταναλωτή. Αν εννοείτε το σχέδιο που έχετε καταθέσει το προηγούμενο χρονικό διάστημα και τώρα στα Πρακτικά της Βουλής, δεν είναι εθνικό αναπτυξιακό σχέδιο, στο οποίο οι αγρότες μπορούν να στηρίζονται για την ανασυγκρότηση της ελληνικής αγροτικής οικονομίας.</seg>
                    <seg xml:id="ParlaMint-GR_2019-01-11-S1-commons.seg318">Δυστυχώς, δεν είναι εμφανές κάποιο όραμα για την αγροτική ανάπτυξη της χώρας. Νομίζω πως όλοι συμφωνούμε ότι η εκάστοτε κυβέρνηση θα έπρεπε να δίνει λύσεις και στα πρακτικά ζητήματα.</seg>
                    <seg xml:id="ParlaMint-GR_2019-01-11-S1-commons.seg319">Τώρα, σταχυολογώ από τα κατά καιρούς λεγόμενα της Κυβέρνησής σας. Έχει αναφερθεί η Κυβέρνησή σας και ο κύριος Πρωθυπουργός στα εξής το 2015, από τη στιγμή, δηλαδή, που ήσασταν στην Κυβέρνηση: «Δεν μπορεί να ανασυγκροτηθεί η αγροτική οικονομία, χωρίς φθηνό ρεύμα και πετρέλαιο. Δεν μπορούμε να δίνουμε αφορολόγητο σε εφοπλιστές και οι αγρότες να πληρώνουν». Έχει αλλάξει κάτι σε αυτά από τον Φεβρουάριο του 2015; Έχει αντιληφθεί κανένας αγρότης ότι υπάρχει αλλαγή;</seg>
                    <seg xml:id="ParlaMint-GR_2019-01-11-S1-commons.seg320">Υποσχόσασταν ως Κυβέρνηση τον Φεβρουάριο του 2015 «μείωση της τιμής του πετρελαίου, μέχρι και την καθιέρωση του αγροτικού πετρελαίου και αναμόρφωση του ασφαλιστικού και φορολογικού των αγροτών». Προς άλλη κατεύθυνση αναμορφώθηκε το φορολογικό.</seg>
                    <seg xml:id="ParlaMint-GR_2019-01-11-S1-commons.seg321">Ας τα πάρουμε, όμως, με τη σειρά. Αντί για φθηνό πετρέλαιο, οι αγρότες είδαν την τιμή του να διπλασιάζεται, συμπαρασύροντας το κόστος άρδευσης και συνολικά το κόστος αγροτικής παραγωγής. Όχι μόνο αυξήθηκε ο ειδικός φόρος κατανάλωσης στο πετρέλαιο, αλλά καταργήσατε και την επιστροφή του για τους αγρότες, αυξάνοντας ταυτόχρονα και την τιμή του αγροτικού ρεύματος.</seg>
                    <seg xml:id="ParlaMint-GR_2019-01-11-S1-commons.seg322">Και μη μπαίνετε σε συγκρίσεις. Τώρα, ξέρετε ότι πράγματι, κακώς, έχει αυξηθεί συνολικά η τιμή του αγροτικού ρεύματος και το προηγούμενο χρονικό διάστημα. Όμως, εδώ, κύριε Υπουργέ, είστε για να απαντάτε για το τι έγινε αυτά τα χρόνια, όχι να αντιπολιτεύεστε την Αντιπολίτευση για το τι είχε γίνει από το 2010 και μέχρι το 2015. Δεν σας είπε κανένας ότι δεν είχε αυξηθεί η τιμή του αγροτικού ρεύματος.</seg>
                </u>
                <u xml:id="ParlaMint-GR_2019-01-11-S1-commons.u38" ana="#regular" who="#ΑΡΑΧΩΒΙΤΗΣ_ΓΕΩΡΓΙΟΥ_ΣΤΑΥΡΟΣ">
                    <seg xml:id="ParlaMint-GR_2019-01-11-S1-commons.seg323">Στην επερώτησή σας απαντάμε.</seg>
                </u>
                <u xml:id="ParlaMint-GR_2019-01-11-S1-commons.u39" ana="#regular" who="#ΘΕΟΧΑΡΟΠΟΥΛΟΣ_ΣΤΕΦΑΝΟΥ_ΑΘΑΝΑΣΙΟΣ">
                    <seg xml:id="ParlaMint-GR_2019-01-11-S1-commons.seg324">Λέω όμως το εξής: στη διάρκεια της δικής σας θητείας δεν το μειώσατε. Εσείς λέτε ότι είναι μικρότερη η αύξησή του - σας άκουσα στην ομιλία σας - και ότι τότε ήταν επιθετική και ούτω καθεξής. Δεν είναι αυτός τρόπος αντιμετώπισης επερώτησης της Αντιπολίτευσης από την Κυβέρνηση.</seg>
                    <seg xml:id="ParlaMint-GR_2019-01-11-S1-commons.seg325">Το θέμα είναι τι γίνεται από το 2015 έως το 2019 στα συγκεκριμένα θέματα, γιατί οι αγρότες αντιλαμβάνονται ότι στο συγκεκριμένο θέμα, στο αγροτικό ρεύμα, υπάρχει αυτή η πολιτική.</seg>
                    <seg xml:id="ParlaMint-GR_2019-01-11-S1-commons.seg326">Συνεχίζετε, βέβαια, μέχρι και σήμερα να δηλώνετε θεωρητικά πως θα μειώσετε το κόστος παραγωγής. Μόλις προχθές, δηλώσατε χαρακτηριστικά ότι «στο επόμενο τρίμηνο, θα υπάρξουν συνδυαστικά μέτρα για τη μείωση του κόστους παραγωγής». Αν είναι πράγματι έτσι, σας καλούμε, λοιπόν, να εφαρμόσετε και τα μέτρα στήριξης των αγροτών και της αγροτικής παραγωγής, που περιέχονται στην ολοκληρωμένη πρόταση που κατέθεσε το Κίνημα Αλλαγής για την οικονομική και κοινωνική ανάκαμψη της χώρας.</seg>
                    <seg xml:id="ParlaMint-GR_2019-01-11-S1-commons.seg327">Και επί του συγκεκριμένου θέματος, γνωρίζετε καλά πως σταθερά προτείνουμε την καθιέρωση κάρτας αγροτικού πετρελαίου, μέσω της οποίας θα μπορούσε, ουσιαστικά με έναν δίκαιο τρόπο, να παρέχεται αγροτικό πετρέλαιο. Έτσι θα υπάρχει έμπρακτη υποστήριξη της αγροτικής παραγωγής, των εξαγωγών και ενίσχυση της ανταγωνιστικότητας των προϊόντων μας.</seg>
                    <seg xml:id="ParlaMint-GR_2019-01-11-S1-commons.seg328">Καταθέσαμε, αμέσως, το 2016, την τροπολογία για την κάρτα αγροτικού πετρελαίου. Αρνηθήκατε να τη συζητήσετε. Την καταθέσαμε σε πολλά νομοσχέδια το 2016 και το 2017. Δεν λέγατε στην Κυβέρνησή σας ότι δεν χρειάζεται. Λέγατε «θα προσπαθήσουμε», αλλά δεν το κάνατε.</seg>
                    <seg xml:id="ParlaMint-GR_2019-01-11-S1-commons.seg329">Γιατί λέω για την κάρτα αγροτικού πετρελαίου; Διότι αυτό το οποίο λέτε ως επιχείρημα συνήθως είναι ότι το 2015 ψηφίστηκε το μνημόνιο για το πετρέλαιο κ.ο.κ.. Μα, δεν σας λέμε αυτό. Σας λέμε, στη συνέχεια, να θεσπίσετε κάρτα αγροτικού πετρελαίου, όπως συμβαίνει και σε άλλες χώρες, όπως τη Γερμανία και αλλού, και είναι βεβαίως εντός αυτών των οποίων συμβαίνουν στην Ευρωπαϊκή Ένωση. Αρνηθήκατε και αρνείστε αυτό το οποίο θα διευκόλυνε πάρα πολύ τους παραγωγούς εδώ και δύο - τρία χρόνια.</seg>
                    <seg xml:id="ParlaMint-GR_2019-01-11-S1-commons.seg330">Σας καλέσαμε, αν έχετε πρόβλημα με τους εταίρους, να διαπραγματευτείτε αποτελεσματικά γι' αυτό. Γιατί δεν έχετε διαπραγματευτεί; Αν έχετε, γιατί δεν το έχει πει κάποιος, ο κ. Τσακαλώτος ή ο Υπουργός Αγροτικής Ανάπτυξης;</seg>
                    <seg xml:id="ParlaMint-GR_2019-01-11-S1-commons.seg331">Πάμε τώρα στις ασφαλιστικές εισφορές. Προχωρήσατε σε τριπλασιασμό των ασφαλιστικών εισφορών και στην κατάργηση βέβαια του ΟΓΑ. Κι εδώ η πρότασή μας είναι καθαρή. Θα πρέπει να αποσυνδεθούν οι ασφαλιστικές εισφορές για τους αγρότες από το φορολογητέο εισόδημα και προφανώς, να μειωθούν, καθιερώνοντας ανώτερο πλαφόν. Ουσιαστικά, η πραγματικότητα ποια είναι; Η ευθεία σύνδεση των ασφαλιστικών εισφορών με το εισόδημα ευνοεί σήμερα όσους φοροδιαφεύγουν και οι εισφορές για όσους δεν παρανομούν είναι πραγματικά εξοντωτικές.</seg>
                    <seg xml:id="ParlaMint-GR_2019-01-11-S1-commons.seg332">Όσον αφορά τον ΟΓΑ, σας είχαμε προτείνει να κρατήσετε τρία ταμεία και όχι να μείνει η κατάσταση όπως έχει. Προχωρήσατε στην κατάργησή του. Δημιουργήσατε ένα ταμείο - μαμούθ, που δεν λειτουργεί για καμμιά κατηγορία και φυσικά ούτε για τους αγρότες. Μιλάτε για ρύθμιση των οφειλών, αλλά ακόμη δεν έχουμε δει κάτι που μεταξύ άλλων θα διευκολύνει τη συνταξιοδότηση.</seg>
                    <seg xml:id="ParlaMint-GR_2019-01-11-S1-commons.seg333">Μειώσατε τις άμεσες ενισχύσεις και φορολογείτε τα αγροτικά εισοδήματα με συντελεστές που κυμαίνονται από 22% μέχρι 45%, συντελεστές, που δεν ισχύουν σε καμμία άλλη ευρωπαϊκή χώρα και με την εξομοίωση των αγροτικών εκμεταλλεύσεων με τις επιχειρήσεις η προκαταβολή φόρου ανήλθε στο 100%.</seg>
                    <seg xml:id="ParlaMint-GR_2019-01-11-S1-commons.seg334">Δεν θα υπάρξει καμμία ουσιαστική βελτίωση, αν δεν καθιερωθεί, για παράδειγμα, το 13% ως ενιαίος συντελεστής φορολόγησης των κερδών και αν δεν καθιερωθεί το αφορολόγητο των ενισχύσεων της ΚΑΠ, καθώς και των πάσης φύσεως αγροτικών αποζημιώσεων. Διότι φυσικά, και η τροπολογία που φέρατε πριν από τα Χριστούγεννα δεν λύνει οριστικά το πρόβλημα, καθώς αφορά μόνο άμεσες ενισχύσεις και μάλιστα ύψους 7.500 ευρώ.</seg>
                    <seg xml:id="ParlaMint-GR_2019-01-11-S1-commons.seg335">Βεβαίως, και πρέπει να μην υπάρχει δυνατότητα κατακράτησης των ευρωπαϊκών ενισχύσεων για εθνικούς σκοπούς. Αυτή ήταν η απάντηση που μας είχε δώσει και παλαιότερα, το 2013, ο τότε Επίτροπος Αγροτικής Ανάπτυξης, ο κ.Τσιόλος, σε σχέση με το συγκεκριμένο θέμα.</seg>
                    <seg xml:id="ParlaMint-GR_2019-01-11-S1-commons.seg336">Κακώς και η Νέα Δημοκρατία κάποια στιγμή, όταν είχε αναλάβει την προεδρία ο κ. Μητσοτάκης, είχε πει - και σας το είχα πει, κύριε Υπουργέ, στην προηγούμενη συζήτηση - να γίνει ουσιαστικά εξομοίωση με τις υποχρεώσεις, που υπάρχουν στον κάθε αγρότη σε σχέση με τις ενισχύσεις. Δεν μπορεί αυτό να γίνεται. Οι ευρωπαϊκές ενισχύσεις έρχονται για το θέμα της ανταγωνιστικότητας. Συνεπώς, δεν μπορεί να κατακρατούνται κατά το δοκούν για εθνικούς λόγους.</seg>
                    <seg xml:id="ParlaMint-GR_2019-01-11-S1-commons.seg337">Επομένως, μέσα σ' αυτό το πλαίσιο, εμείς θέλουμε να ενισχυθεί και άλλο η διαπραγμάτευση, σε σχέση με την τροπολογία, την οποία είχατε φέρει, η οποία ήταν λογική, αλλά δεν λύνει οριστικά το πρόβλημα. Γι' αυτό λέω ότι θα πρέπει αυτό να γίνει απολύτως κατανοητό, να απευθυνθείτε και στην Ευρωπαϊκή Επιτροπή, να έχετε και νέα απάντηση από την Ευρωπαϊκή Επιτροπή, όπως είχε γίνει και τότε με τον κ. Τσιόλος, έτσι ώστε να μπορεί να ενισχυθεί και η εθνική νομοθέτηση.</seg>
                    <seg xml:id="ParlaMint-GR_2019-01-11-S1-commons.seg338">Σας έχουμε θέσει δε επανειλημμένα την αναγκαιότητα θέσπισης ειδικού ακατάσχετου λογαριασμού αγροτών. Κανένα αποτέλεσμα δεν είχαμε. Και σε αυτό το θέμα όπως και για την κάρτα του αγροτικού πετρελαίου, ορισμένες φορές μάς έχετε πει ότι είναι θέμα των εταίρων, διαπραγμάτευσης. Έχετε διαπραγματευθεί και εσείς και ο κ. Τσακαλώτος με την Ευρωπαϊκή Ένωση και έχουν αρνηθεί στα συγκεκριμένα ζητήματα; Δεν έχετε δώσει μια απάντηση. Κι αν, όπως λένε τώρα, όπως είπατε και εσείς, είμαστε εκτός μεταμνημονιακής πραγματικότητας, γιατί δεν προχωράτε σε όλα αυτά; Γιατί δεν προχωράτε στην κάρτα αγροτικού πετρελαίου και στον ειδικό ακατάσχετο λογαριασμό αγροτών;</seg>
                    <seg xml:id="ParlaMint-GR_2019-01-11-S1-commons.seg339">Ο ΦΠΑ στα γεωργικά εφόδια είναι ένα άλλο σημαντικό θέμα. Είχε αυξηθεί από το 13% στο 23% και 24% από την Κυβέρνησή σας, το μειώσατε στο 13% και το παρουσιάζετε ως μια επιτυχία της Κυβέρνησης, της αγροτικής πολιτικής σας, όταν ο μέσος ευρωπαϊκός όρος είναι στο 8% και στο 9%. Εδώ χρειάζεται μια γενναία μείωση.</seg>
                    <seg xml:id="ParlaMint-GR_2019-01-11-S1-commons.seg340">Όσο για τα συλλογικά εργατικά σχήματα, ψηφίσατε τον νόμο για τους αγροτικούς συνεταιρισμούς με ακατανόητες παρεμβάσεις στα καταστατικά, που δεν μειώνουν τη γραφειοκρατία και δεν διευκολύνουν τη δημιουργία και λειτουργία συνεταιρισμών και ομάδων παραγωγών.</seg>
                    <seg xml:id="ParlaMint-GR_2019-01-11-S1-commons.seg341">Το Κίνημα Αλλαγής προτείνει να δοθούν συγκεκριμένα κίνητρα για τη στήριξη των αγροτών που συμμετέχουν στους συνεταιρισμούς και στις ομάδες παραγωγών, τα οποία και αναλύονται στη συνολική πρόταση νόμου που έχουμε καταθέσει στο Κοινοβούλιο.</seg>
                    <seg xml:id="ParlaMint-GR_2019-01-11-S1-commons.seg342">Φυσικά, η ρευστότητα από τις τράπεζες προς τους αγρότες παραμένει ανύπαρκτη. Είναι σοβαρό πρόβλημα, είναι το κύριο πρόβλημα. Τι θα κάνετε γι' αυτό; Εδώ θέλουμε απαντήσεις. Αυτό έχει σαν συνέπεια να διογκώνεται και το πρόβλημα των δανείων τους.</seg>
                    <seg xml:id="ParlaMint-GR_2019-01-11-S1-commons.seg343">Όσον αφορά τον ΕΛΓΑ, σας έχουμε κάνει επανειλημμένες, δεκάδες ερωτήσεις. Συνεχίζονται οι καθυστερήσεις εκτίμησης των ζημιών και πληρωμής των αποζημιώσεων. Υπάρχουν, επίσης, ταμειακά διαθέσιμα; Μπορείτε να μας ενημερώσετε;</seg>
                    <seg xml:id="ParlaMint-GR_2019-01-11-S1-commons.seg344">Επίσης, μπορείτε να μας ενημερώσετε για το τι ακριβώς επιχειρείτε να κάνετε τώρα στον ΕΛΓΑ, διότι σχεδόν τέσσερα χρόνια δεν έχει αλλάξει κάτι και η αγροτική πολιτική έχει συνέχεια; Αναφέρομαι σε όλη την πολιτική της Κυβέρνησης. Δεν αναφέρομαι τώρα σ' εσάς - εσείς έχετε λίγο καιρό - , αλλά αναφέρομαι σε όλη την πολιτική.</seg>
                    <seg xml:id="ParlaMint-GR_2019-01-11-S1-commons.seg345">Δυστυχώς, αυτά είναι τα πεπραγμένα για το πετρέλαιο, το ρεύμα, τη φορολογία, τις ασφαλιστικές εισφορές, τους συνεταιρισμούς, τη ρευστότητα και τις αποζημιώσεις των αγροτών. Θυσιάζεται και η αγροτική παραγωγή στον βωμό των πρωτογενών πλεονασμάτων, στο να πετύχετε δηλαδή υπερβολικά πρωτογενή πλεονάσματα για να μοιράζετε ένα ελάχιστο ποσό στη συνέχεια. Είναι μια λαθεμένη πολιτική και για να τα πετύχουμε αυτά εφαρμόζετε υπερφορολόγηση και στον αγροτικό τομέα, διότι αν δεν υπάρχει ένα συνολικό σχέδιο ανασυγκρότησης, δεν έχει η αγροτική παραγωγή ένα ειδικό καθεστώς φορολόγησης.</seg>
                    <seg xml:id="ParlaMint-GR_2019-01-11-S1-commons.seg346">Τα ίδια συμβαίνουν και με την ελληνική κτηνοτροφία. Σήμερα ο κλάδος αιγοπροβατοτροφίας, εκεί δηλαδή όπου η χώρα έχει συγκριτικά πλεονεκτήματα για την ανάπτυξή του, είναι σε πολύ δύσκολη κατάσταση. Υπάρχουν ανοιχτές τιμές πωλήσεων, χωρίς συμβόλαια, αθρόες εισαγωγές, χωρίς έλεγχο, αβεβαιότητα στον παραγωγό για την επόμενη μέρα.</seg>
                    <seg xml:id="ParlaMint-GR_2019-01-11-S1-commons.seg347">Από την άλλη πλευρά, οι κτηνοτρόφοι καλούνται να αντιμετωπίσουν την υψηλή φορολόγηση, τις υπέρμετρες ασφαλιστικές εισφορές, τα υψηλά επίπεδα δανεισμού, τις τιμές στις ζωοτροφές, στα καύσιμα και σε κάθε είδους εφόδια.</seg>
                    <seg xml:id="ParlaMint-GR_2019-01-11-S1-commons.seg348">Η θεσμοθέτηση των εξήντα ημερών ως το μάξιμουμ περιθώριο για την πληρωμή του παραγωγού στην πράξη - σας το είπα και την προηγούμενη φορά και για αυτό πρέπει να επιληφθείτε στην Κυβέρνηση - αποδεικνύεται γράμμα κενό περιεχομένου. Μας το λένε όλοι οι κτηνοτρόφοι. Ούτε μια, έστω προσχηματική, παραπομπή του θέματος των εναρμονισμένων πρακτικών των γαλακτοβιομηχανιών στην Επιτροπή Ανταγωνισμού δεν έγινε, ούτε καν υλοποίηση των ελέγχων για τις παράνομες ελληνοποιήσεις που ανακοινώθηκαν. Αντιθέτως, καταργήθηκαν και οι έλεγχοι στο κρέας. Χρησιμοποιείτε ως «χάπι» το de minimis. Δεν λύνονται, όμως, έτσι όλα τα προβλήματα.</seg>
                    <seg xml:id="ParlaMint-GR_2019-01-11-S1-commons.seg349">Θέτω και ορισμένα κρίσιμα ζητήματα: Τι στάση κρατήσατε, απέναντι στη στάση της επανεθνικοποίησης της Κοινής Αγροτικής Πολιτικής, από την οποία κινδυνεύει η χώρα και ο αγροτικός κόσμος με μείωση των ενισχύσεων; Αποδεχθήκατε ήδη τη μείωση κατά 17% των πόρων της ΚΑΠ για τη χώρα μας, που μεταφράζεται σε απώλεια 3,3 δισεκατομμυρίων ευρώ.</seg>
                    <seg xml:id="ParlaMint-GR_2019-01-11-S1-commons.seg350">Κύριε Πρόεδρε, θα πάρω δύο λεπτά και από τη δευτερολογία μου.</seg>
                    <seg xml:id="ParlaMint-GR_2019-01-11-S1-commons.seg351">Επειδή αναφέρομαι στις ενισχύσεις, πριν είπατε για τις διαπραγματεύσεις στα προηγούμενα χρόνια, το 2013 και το 2014. Ξέρετε ότι με τις διαπραγματεύσεις τότε είχαμε εξασφαλίσει 19 δισεκατομμύρια ευρώ, Πυλώνας I και Πυλώνας II και εννοώ με τις διαπραγματεύσεις αυτές του 2013.</seg>
                    <seg xml:id="ParlaMint-GR_2019-01-11-S1-commons.seg352">Τότε κατηγορούσατε ότι το ποσό είναι μειωμένο - τα 19 δισεκατομμύρια ευρώ - και τώρα λέτε ότι αυτά είναι τα χρήματα τα οποία έχει η Ελλάδα και τα χρήματα που μπορούμε να διαθέσουμε. Ουσιαστικά υπερτονίζετε αυτά τα 19 δισεκατομμύρια ευρώ πολλές φορές κατά τη διάρκεια της Κυβέρνησής σας και μάλιστα έχοντας μειώσει τώρα, με τη δική σας διαπραγμάτευση, τη δυνατότητα νέων πόρων για τα επόμενα χρόνια.</seg>
                    <seg xml:id="ParlaMint-GR_2019-01-11-S1-commons.seg353">Επίσης, γιατί δεν προχωράει το Πρόγραμμα Αγροτικής Ανάπτυξης με έναν ταχύτερο ρυθμό και εκεί που υπάρχουν γραφειοκρατικές αδυναμίες να τις λύσετε; Η απορρόφηση των πόρων είναι χαμηλή, αγγίζει το 33%.</seg>
                    <seg xml:id="ParlaMint-GR_2019-01-11-S1-commons.seg354">Τι γίνεται με τους γεωργικούς συμβούλους, που είναι σοβαρό θέμα; Πρόκειται για ένα μέτρο που απορρέει ως υποχρέωση της χώρας μας από την ΚΑΠ του 2015 και χρηματοδοτείται από την Ευρώπη. Έχει βαλτώσει, ενώ θα μπορούσε να υποστηρίξει τον εκσυγχρονισμό της αγροτικής παραγωγής. Είναι σοβαρό ζήτημα για την αναδιάρθρωση των καλλιεργειών και για την ανασυγκρότηση στην αγροτική παραγωγή. Από τη στιγμή που έχουμε χρήματα ευρωπαϊκά, μπορούμε να έχουμε γεωργικούς συμβούλους. Θα μπορούσε να μειωθεί και η ανεργία με το συγκεκριμένο ζήτημα.</seg>
                    <seg xml:id="ParlaMint-GR_2019-01-11-S1-commons.seg355">Πέραν τούτου όμως, για να έχει ο αγρότης δίπλα τον σύμβουλό του, δεν το αξιοποιεί η ελληνική Κυβέρνηση αυτή τη στιγμή. Ποια κίνητρα δίνονται για τους νέους αγρότες; Αποτελεί τελικά, ναι ή όχι, στόχο η ανανέωση του αγροτικού πληθυσμού; Ποια κίνητρα παρέχονται για την αγροτική δραστηριότητα; Τι γίνεται με την ψηφιακή γεωργία;</seg>
                    <seg xml:id="ParlaMint-GR_2019-01-11-S1-commons.seg356">Κυρίες και κύριοι Βουλευτές, τα επισημαίνουμε όλα αυτά επειδή αφουγκραζόμαστε τις αγωνίες γεωργών και κτηνοτρόφων και επειδή όλοι συνομολογούμε ότι η αγροτική παραγωγή μπορεί να αποτελέσει βασικό πυλώνα ανάπτυξης για την οικονομία της χώρας και την έξοδο από την παρατεταμένη κρίση.</seg>
                    <seg xml:id="ParlaMint-GR_2019-01-11-S1-commons.seg357">Γι' αυτό έχουμε καταθέσει κατά καιρούς πολύ συγκεκριμένες προτάσεις, όμως σε ώτα μη ακουόντων. Ακριβώς για να απαντηθούν κρίσιμα ερωτήματα που αφορούν το παρόν και το μέλλον του αγροτικού κόσμου. Γιατί εμείς από την πλευρά μας έχουμε διαμορφώσει ένα ολοκληρωμένο σχέδιο για την ανόρθωση της γεωργίας και της κτηνοτροφίας στη χώρα μας, για να μπορεί να ανταποκριθεί στις σύγχρονες προκλήσεις και ο αγροτικός κόσμος να μπορέσει να ζήσει με αξιοπρέπεια.</seg>
                </u>
                <u xml:id="ParlaMint-GR_2019-01-11-S1-commons.u40" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-11-S1-commons.seg358">Ευχαριστώ, κύριε συνάδελφε.</seg>
                    <seg xml:id="ParlaMint-GR_2019-01-11-S1-commons.seg359">Τον λόγο έχει η συνάδελφος κ. Παναγιώτα Βράντζα.</seg>
                </u>
                <u xml:id="ParlaMint-GR_2019-01-11-S1-commons.u41" ana="#regular" who="#ΒΡΑΝΤΖΑ_ΑΧΙΛΛΕΩΣ_ΠΑΝΑΓΙΩΤΑ">
                    <seg xml:id="ParlaMint-GR_2019-01-11-S1-commons.seg360">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-11-S1-commons.seg361">Κυρίες και συνάδελφοι, θεωρώ ότι η όποια συζήτηση για τον πρωτογενή τομέα, με όποια αφορμή, μπορεί να είναι χρήσιμη. Βεβαίως, διαβάζοντας το κείμενο της επερώτησής σας και δυστυχώς ακούγοντας και τους περισσότερους - σχεδόν όλους, με ελάχιστες εξαιρέσεις - ομιλητές της παράταξής σας, βεβαιώθηκα για την αρχική μου εντύπωση.</seg>
                    <seg xml:id="ParlaMint-GR_2019-01-11-S1-commons.seg362">Η επερώτηση έγινε για την πρόκληση εντυπώσεων και δυστυχώς ακολουθείται και μία απολύτως μικροκομματική αντιπολιτευτική τακτική. Στην επερώτησή σας συμπεριλαμβάνετε τα πάντα. Λέτε ότι είναι όλα τραγικά και πως όλα αυτά τα τραγικά συνέβησαν επί της διακυβέρνησης της χώρας τα τέσσερα τελευταία χρόνια, δηλαδή της διακυβέρνησης της χώρας από την παράταξη του ΣΥΡΙΖΑ.</seg>
                    <seg xml:id="ParlaMint-GR_2019-01-11-S1-commons.seg363">Προφανώς δεν υπάρχει κάποιος νοήμων άνθρωπος σε αυτή τη χώρα, που έχει και την ελάχιστη διάθεση να είναι αντικειμενικός, που να πιστεύει ότι αυτό το επιχείρημα στέκει. Αυτό είναι και πολύ μακριά από την κοινή λογική, η οποία είναι πολύ μακριά και από το ΠΑΣΟΚ και τον κ. Θεοχαρόπουλο.</seg>
                    <seg xml:id="ParlaMint-GR_2019-01-11-S1-commons.seg364">Όπως και να έχει, κύριε Θεοχαρόπουλε και αγαπητοί συνάδελφοι του ΚΙΝΑΛ - γιατί είναι το ΠΑΣΟΚ και εσείς εδώ σήμερα - , όποιος έχει στοιχειώδεις γνώσεις των θεμάτων του πρωτογενούς τομέα σ' αυτή τη χώρα ή ακόμη και χωρίς καθόλου γνώσεις, αν ανατρέξει στα θεμελιώδη μεγέθη της αγροτικής παραγωγής και στην εξέλιξή τους, θα διαπιστώσει ότι η αρχή του τέλους ξεκίνησε τη δεκαετία του '80 και δυστυχώς συνεχίζεται και ως σήμερα.</seg>
                    <seg xml:id="ParlaMint-GR_2019-01-11-S1-commons.seg365">Στο ερώτημα αν εμείς μπορέσαμε να ανακόψουμε αυτή την καταστροφική πορεία της διακυβέρνησης του ΠΑΣΟΚ - και της Νέας Δημοκρατίας βεβαίως - η απάντηση είναι: όχι ακόμα. Θα το καταφέρουμε όμως. Θα σας πω τι κάναμε μέχρι τώρα και τι αποτελέσματα είχαν οι δικές μας πολιτικές για τους αγρότες της χώρας.</seg>
                    <seg xml:id="ParlaMint-GR_2019-01-11-S1-commons.seg366">Προφανώς δεν μπορώ να αναφερθώ σε όλα όσα έγιναν και όσα γίνονται και έχουν γίνει τόσα χρόνια σε έξι λεπτά. Θα προσπαθήσω να μιλήσω γι' αυτά που θεωρώ ότι είναι τα πιο σημαντικά, φορολογικό και ασφαλιστικό.</seg>
                    <seg xml:id="ParlaMint-GR_2019-01-11-S1-commons.seg367">Πραγματικά χρειάζεται θράσος να ισχυριστεί κάποιος ότι στη χρεοκοπημένη από το ΠΑΣΟΚ και τη Νέα Δημοκρατία Ελλάδα οι φόροι και οι ασφαλιστικές εισφορές των αγροτών είναι υψηλές. Υπήρξε εξόφθαλμη μεροληψία - ορθώς κατά τη γνώμη μου - υπέρ των αγροτών, τόσο στο φορολογικό όσο και στο ασφαλιστικό.</seg>
                    <seg xml:id="ParlaMint-GR_2019-01-11-S1-commons.seg368">Οι αγρότες είναι η μόνη επαγγελματική ομάδα στη χώρα που επί της δικής μας διακυβέρνησης έχει κατοχυρώσει το αφορολόγητο. Επίσης, είναι αφορολόγητο το μεγαλύτερο μέρος των αγροτικών επιδοτήσεων, που αποτελούν το 50% του εισοδήματός τους.</seg>
                    <seg xml:id="ParlaMint-GR_2019-01-11-S1-commons.seg369">Αντίστοιχα οι ασφαλιστικές εισφορές για τους αγρότες είναι λίγο χαμηλότερες από τις χαμηλότερες για τη συντριπτική πλειοψηφία των αγροτών. Δεν θα πω νούμερα. Μπορεί εύκολα να τα αναζητήσει κάποιος και να τα δει. Σας προτρέπω να μιλήσετε με τους πραγματικούς, τους επαγγελματίες αγρότες και εάν αποφύγετε τους γνωστούς προβεβλημένους αγροτοπατέρες οι οποίοι κάνουν μόνο πολιτική, τότε είμαι σίγουρη ότι θα εκπλαγείτε από τις απαντήσεις τους.</seg>
                    <seg xml:id="ParlaMint-GR_2019-01-11-S1-commons.seg370">Όσον αφορά τις πληρωμές του ΕΛΓΑ, και εδώ χρειάζεται θράσος για να ισχυριστεί κάποιος ότι η ροή των πληρωμών των αποζημιώσεων του ΕΛΓΑ δεν είναι η καλύτερη όλων των εποχών. Σας παραπέμπω ξανά στα στοιχεία του οργανισμού, αλλά και στους ίδιους τους αγρότες.</seg>
                    <seg xml:id="ParlaMint-GR_2019-01-11-S1-commons.seg371">Θα συμφωνήσω ότι ο κανονισμός του ΕΛΓΑ χρειάζεται αναθεώρηση, χρειάζεται εκσυγχρονισμό, χρειάζεται βελτίωση και όντως δεν προλάβαμε να το κάνουμε, γιατί έπρεπε να μαζέψουμε τις πληρωμές που επί των ημερών σας καθυστερούσαν έως και μια τετραετία και δεν είναι τυχαίο το νούμερο.</seg>
                    <seg xml:id="ParlaMint-GR_2019-01-11-S1-commons.seg372">Κοινή Αγροτική Πολιτική και ιστορικά δικαιώματα. Όταν εσείς μιλάτε για παιχνίδι με τα ιστορικά δικαιώματα, προκαλείτε το κοινό περί δικαίου αίσθημα. Δεν θα αναφερθώ στις εποχές της αφθονίας, όταν - ένα αστείο που συνηθίζεται μεταξύ των αγροτών - οι αγρότες έδεναν τα σκυλιά με τα λουκάνικα και όταν το εθνικό αγροτικό ποτό ήταν το παλαιωμένο ουίσκι.</seg>
                    <seg xml:id="ParlaMint-GR_2019-01-11-S1-commons.seg373">Θα πάω στο 2014, επί της «εξαιρετικής» συγκυβέρνησης Σαμαρά - Βενιζέλου. Ήταν εκείνη η χρονική στιγμή που κατατέθηκε η εθνική πρόταση για την τρέχουσα ΚΑΠ. Μέχρι τελευταία στιγμή ο Υπουργός κ. Τσαυτάρης συζητούσε για την κατάργηση των ιστορικών δικαιωμάτων. Την τελευταία στιγμή ο κ. Καρασμάνης κλήθηκε να διατηρήσει την αδικία, να κλείσει το αγροτικό επάγγελμα, να επιβραβεύσει τους αγρότες του καναπέ, τους αγρότες που δεν παράγουν και να τιμωρήσει αυτούς που παράγουν. Οι κακές γλώσσες θέλουν δικό σας προβεβλημένο αγροτοπατέρα να υπαγόρευσε αυτό το αίσχος, το οποίο ονομάσατε «εθνική πρόταση» και το οποίο εφαρμόζουμε από το 2014 και μετά.</seg>
                    <seg xml:id="ParlaMint-GR_2019-01-11-S1-commons.seg374">Προσωπικά θα ήθελα η δική μας Κυβέρνηση να καταργήσει τα ιστορικά δικαιώματα. Δεν ήταν εύκολο σε αυτά τα δύο χρόνια. Μπορούσαμε να έχουμε προσπαθήσει. Αισθάνομαι υπόλογη στις υγιείς παραγωγικές δυνάμεις του τόπου που δεν το κάναμε ακόμη. Όμως, εσείς το μόνο για το οποίο ενδιαφέρεστε είναι να μη χάσουν τα προνόμιά τους οι προστατευόμενοί σας αγρότες.</seg>
                    <seg xml:id="ParlaMint-GR_2019-01-11-S1-commons.seg375">Πρόγραμμα Αγροτικής Ανάπτυξης. Μου κάνει εντύπωση. Έχετε στελέχη στο ΥΠΑΑΤ, στο Υπουργείο Αγροτικής Ανάπτυξης και Τροφίμων, και στη διαχειριστική. Θα έπρεπε να σας ενημερώνουν ότι η πορεία εκτέλεσης του Προγράμματος Αγροτικής Ανάπτυξης της τρέχουσας περιόδου είναι, επίσης, η καλύτερη απ' όλες τις προηγούμενες. Θα δεχθώ ότι δεν το γνωρίζετε και σας καλώ να ανατρέξετε στις υπηρεσίες και στον ίδιο τον γενικό γραμματέα που θα σας ενημερώσει για κάθε μέτρο ξεχωριστά. Αυτό, όμως, που γνωρίζετε - είμαι σίγουρη ότι το γνωρίζετε - είναι η πορεία εκτέλεσης του ΠΑΑ, του Προγράμματος Αγροτικής Ανάπτυξης 2007-2013. Θα θυμάστε ότι η συντριπτική πλειοψηφία των πληρωμών εκείνης της περιόδου έγινε το 2015, όταν ανέλαβε τη διακυβέρνηση της χώρας ο ΣΥΡΙΖΑ, και συνεχίζουμε. Προφανώς πρέπει να ξέρετε - και το ξέρουν και όλοι οι αγρότες - ότι εκκαθαρίσαμε εκκρεμότητες δεκαετίας και ότι, επιτέλους, οι αγρότες μπορεί να προγραμματίζουν και την οικονομική τους διαχείριση, αλλά και τη ζωή τους.</seg>
                    <seg xml:id="ParlaMint-GR_2019-01-11-S1-commons.seg376">Πάλι θα είμαι ειλικρινής και θα πω ότι και εγώ πιστεύω ότι το ΠΑΑ θα μπορούσε να είναι πιο παραγωγικό, αλλά με την επερώτησή σας και με τα μέτρα στα οποία αναφέρεστε δείχνετε ότι αυτό δεν σας ενδιαφέρει. Αυτό που σας ενδιαφέρει είναι να προασπίσετε τα συμφέροντα, τα γνωστά συμφέροντα των «ημετέρων» για τα οποία κόπτεστε.</seg>
                    <seg xml:id="ParlaMint-GR_2019-01-11-S1-commons.seg377">Όσον αφορά τον νόμο για τους αγροτικούς συνεταιρισμούς, τον ν.4386/2016, εδώ μάλλον έχουμε το ανέκδοτο της ημέρας: Μας εγκαλεί το ΠΑΣΟΚ ότι ο ΣΥΡΙΖΑ ψήφισε νόμο για τη χειραγώγηση των αγροτικών συνεταιρισμών. Προφανώς δεν έχετε πάρει χαμπάρι ότι το συνεταιριστικό κίνημα επί των ημερών σας καταστράφηκε, διαλύθηκε και ακόμη και να θέλαμε κάτι να χειραγωγήσουμε, δεν έχετε αφήσει τίποτα.</seg>
                    <seg xml:id="ParlaMint-GR_2019-01-11-S1-commons.seg378">Όσοι θυμούνται τη συζήτηση για τον ν.4386/2016, προσωπικά διαφώνησα σε πολλά σημεία με τον νόμο, ακριβώς γιατί θύμιζε πολύ τον ν.4015/2011, τον δικό σας νόμο, και νομίζω ότι χρειάζεται βελτιώσεις.</seg>
                    <seg xml:id="ParlaMint-GR_2019-01-11-S1-commons.seg379">Όσον αφορά την περιουσία των συνεταιρισμών, και εδώ έχετε τεράστια ευθύνη. Η περιουσία παραπαίει, καταστρέφεται και λόγω των χρεοκοπημένων σχημάτων που μας αφήσατε, αλλά και λόγω του ξεπουλήματος της Αγροτικής Τράπεζας. Πραγματικά γίνεται υπερπροσπάθεια, για να μπορέσουμε να την αξιοποιήσουμε.</seg>
                    <seg xml:id="ParlaMint-GR_2019-01-11-S1-commons.seg380">Μας εγκαλείτε για τους δασικούς χάρτες. Θα έπρεπε να ντρέπεστε και εσείς και η Νέα Δημοκρατία. Το 2019, στον εικοστό πρώτο αιώνα, η Ελλάδα είναι η μοναδική χώρα της Ευρωπαϊκής Ένωσης που δεν έχει Κτηματολόγιο, δεν έχει Δασολόγιο, δεν έχει Περιουσιολόγιο.</seg>
                    <seg xml:id="ParlaMint-GR_2019-01-11-S1-commons.seg381">Όσον αφορά τις μειονεκτικές, προφανώς, δεν έχετε καταλάβει τι σημαίνει μειονεκτικές περιοχές και γιατί η Ευρωπαϊκή Ένωση επιδοτεί τις περιοχές που ορίζονται ως μειονεκτικές.</seg>
                    <seg xml:id="ParlaMint-GR_2019-01-11-S1-commons.seg382">Το ζήτημα δεν είναι ποια ομάδα και ποιοι αγρότες θα πάρουν λεφτά. Το ζήτημα είναι το κόστος παραγωγής. Κι εδώ το μόνο που έχετε να πείτε είναι για το αγροτικό πετρέλαιο. Προφανώς δεν έχετε κάνει τίποτα όσον αφορά τις υποδομές που θα μπορούσαν να μειώσουν το κόστος παραγωγής. Τους Οργανισμούς Εγγείων Βελτιώσεων - και τους ΤΟΕΒ και τους ΓΟΕΒ - τους καταντήσατε δεξαμενές ψήφων και κέντρα αδιαφάνειας και απάτης. Εμείς μιλάμε για net metering. Και προσπαθούμε. Προσπαθούμε να στήσουμε από την αρχή και να δημιουργήσουμε υποδομές, ώστε να μειώσουμε το ενεργειακό κόστος παραγωγής, που είναι και το υψηλότερο κόστος παραγωγής για τον αγρότη.</seg>
                    <seg xml:id="ParlaMint-GR_2019-01-11-S1-commons.seg383">Όσον αφορά τις ελληνοποιήσεις, είναι ένα πρόβλημα διαχρονικό και είναι και σήμερα πολύ έντονο. Σ' αυτό θα συμφωνήσω. Βεβαίως, όπως το αναφέρετε πάλι, φαίνεται ότι δεν έχετε καταλάβει ούτε καν τις ευθύνες σας. Γιατί έχετε κι εσείς ευθύνες. Εμείς ψηφίσαμε τον ν.4492/2017 για τα νωπά και ευαλλοίωτα. Κι εμείς ετοιμάζουμε - το είπε και ο Υπουργός και η Υφυπουργός - την κοινή υπουργική απόφαση, η οποία αυστηροποιεί και θωρακίζει το θεσμικό πλαίσιο.</seg>
                    <seg xml:id="ParlaMint-GR_2019-01-11-S1-commons.seg384">Προφανώς αυτά δεν είναι αρκετά και πρέπει να συνεχίσουμε, γιατί πραγματικά η τιμή για τον παραγωγό, κυρίως για τα ζωικά προϊόντα, είναι πολύ χαμηλή. Και θα συνεχίσουμε. Εδώ είναι ο Υπουργός και οι εποπτευόμενοι οργανισμοί, οι οποίοι πρέπει να δράσουν ακόμα πιο δυναμικά.</seg>
                    <seg xml:id="ParlaMint-GR_2019-01-11-S1-commons.seg385">Κυρίες και κύριοι συνάδελφοι του ΚΙΝΑΛ, καταθέσατε μια επίκαιρη επερώτηση με μόνο στόχο να κάνετε εντύπωση. Δεν μπήκατε καν στον κόπο να δείτε τι έκανε η σημερινή Κυβέρνηση. Και βεβαίως, για άλλη μια φορά, δεν κάνετε αυτοκριτική και δεν βλέπετε και τα δικά σας, τη διακυβέρνηση της χώρας επί των ημερών σας.</seg>
                </u>
                <u xml:id="ParlaMint-GR_2019-01-11-S1-commons.u42" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-11-S1-commons.seg386">Κυρία συνάδελφε, ολοκληρώστε, παρακαλώ.</seg>
                </u>
                <u xml:id="ParlaMint-GR_2019-01-11-S1-commons.u43" ana="#regular" who="#ΒΡΑΝΤΖΑ_ΑΧΙΛΛΕΩΣ_ΠΑΝΑΓΙΩΤΑ">
                    <seg xml:id="ParlaMint-GR_2019-01-11-S1-commons.seg387">Τελειώνω σε δέκα δευτερόλεπτα, κύριε Πρόεδρε.</seg>
                    <seg xml:id="ParlaMint-GR_2019-01-11-S1-commons.seg388">Κάνατε μια εντελώς επιφανειακή προσέγγιση όλων των θεμάτων, χωρίς να καταφέρετε να εντοπίσετε τα κατάλληλα σημεία για να κάνετε αντιπολίτευση. Γιατί μπορεί να υπάρχουν και σημεία που μπορείτε να κάνετε αντιπολίτευση. Δυστυχώς, αυτό συμβαίνει επειδή δεν έχετε καμμία σχέση πια με τον παραγωγικό ιστό της χώρας. Επίσης, δυστυχώς η ιστορία σάς κατατάσσει σε εκείνους που δεν δικαιούνται να ομιλούν.</seg>
                    <seg xml:id="ParlaMint-GR_2019-01-11-S1-commons.seg389">Ευχαριστώ.</seg>
                </u>
                <u xml:id="ParlaMint-GR_2019-01-11-S1-commons.u44" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-11-S1-commons.seg390">Ευχαριστούμε.</seg>
                    <seg xml:id="ParlaMint-GR_2019-01-11-S1-commons.seg391">Η συνάδελφος κ. Φωτεινή Αραμπατζή έχει τον λόγο.</seg>
                </u>
                <u xml:id="ParlaMint-GR_2019-01-11-S1-commons.u45" ana="#regular" who="#ΑΡΑΜΠΑΤΖΗ_ΑΘΑΝΑΣΙΟΥ_ΦΩΤΕΙΝΗ">
                    <seg xml:id="ParlaMint-GR_2019-01-11-S1-commons.seg392">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-11-S1-commons.seg393">Κύριοι Υπουργοί, κυρίες και κύριοι συνάδελφοι, αναρωτιέμαι τι να πρωτοθυμηθώ για τον βίο και την πολιτεία της Κυβέρνησης ΣΥΡΙΖΑ - ΑΝΕΛ για τον αγροτικό τομέα! Τη φορολογική και ασφαλιστική επιδρομή; Και είχατε το θάρρος - το θράσος να πω; - να έρθετε να πείτε ότι με τους δικούς σας νόμους το 80% των αγροτών δεν πληρώνει φόρους;</seg>
                    <seg xml:id="ParlaMint-GR_2019-01-11-S1-commons.seg394">Λέτε τη μισή αλήθεια, κύριε Υπουργέ, γιατί πρώτον, συρρικνώσατε το εισόδημα. Δεν το λέω εγώ. Το λέει η EUROSTAT. Άρα, μειώθηκε το εισόδημα, η πίτα, δηλαδή, που του φορολογείτε το εισόδημα. Και δεύτερον, εκτινάχθηκε η μαύρη αγορά, τα γνωστά «μαύρα στέκια». Τα ξέρετε αυτά, κύριε Υπουργέ; Την ασφαλιστική επιδρομή; Κάντε μια βόλτα στα χωριά, κύριε Υπουργέ, και δείτε τι πλήρωναν στην πέμπτη κατηγορία του δικού μας ΟΓΑ και τι πληρώνουν σήμερα οι αγρότες με τις πολιτικές σας.</seg>
                    <seg xml:id="ParlaMint-GR_2019-01-11-S1-commons.seg395">Τη φορολόγηση για πρώτη φορά των αγροτικών επιδοτήσεων με τη δική σας Κυβέρνηση; Και πάψτε, κύριε Υπουργέ, να λέτε ψέματα και ανακρίβειες. Σας προκαλώ: Φέρτε μου μία φορολογική δήλωση που να αποδεικνύει ότι εμείς φορολογήσαμε τις αγροτικές επιδοτήσεις. Ούτε μία δεν μπορείτε να μου φέρετε.</seg>
                    <seg xml:id="ParlaMint-GR_2019-01-11-S1-commons.seg396">Την εκτίναξη του κόστους παραγωγής με την κορωνίδα, βέβαια, της πλήρους κατάργησης της επιστροφής του ειδικού φόρου κατανάλωσης στο αγροτικό πετρέλαιο; Ναι, κύριε Υπουργέ. Ξέρετε, αυτά τα 130 με 160 εκατομμύρια, τα οποία σύριζα έκοψε η Κυβέρνησή σας για τον Αύγουστο του 2015, όπως είπατε. Ναι, τότε, κύριε Υπουργέ, ο προκάτοχός σας έλεγε, υπό την αίρεση των αντιμέτρων που θα έφερνε.</seg>
                    <seg xml:id="ParlaMint-GR_2019-01-11-S1-commons.seg397">Ή το αναπτυξιακό χειρόφρενο - δεν θα σταματήσω, δεν θα κουραστώ να το λέω - που έχετε τραβήξει στα πολύτιμα κοινοτικά κονδύλια των 6 δισεκατομμυρίων ευρώ του Προγράμματος Αγροτικής Ανάπτυξης, τα οποία σας εξασφάλισε με αληθινή διαπραγμάτευση και πολύ κόπο η προηγούμενη κυβέρνηση της Νέας Δημοκρατίας;</seg>
                    <seg xml:id="ParlaMint-GR_2019-01-11-S1-commons.seg398">Και κομπορρημονείτε κι έρχεστε εδώ και μας κάνετε και υποδείξεις να μάθουμε, λέει, τις απορροφήσεις. Λοιπόν, η αλήθεια είναι ότι οι απορροφήσεις, τις οποίες παρουσιάζετε είναι ανειλημμένες υποχρεώσεις του 2007-2013, τις οποίες «παγώσατε» το πρώτο εξάμηνο που κυβερνούσε ο κ. Βαρουφάκης και είχαν σταματήσει τα πάντα. Είναι πληρωμές επιδοματικού χαρακτήρα με αποκορύφωμα την εξισωτική αποζημίωση. Εύκολες πληρωμές, 950 εκατομμύρια, που έπρεπε να μοιράσετε μέχρι το τέλος της προγραμματικής περιόδου. Κι εσείς, για να δείξετε απορροφήσεις, άρον άρον τα δώσατε. Και μάλιστα, αναγκαστήκατε να δεσμεύσετε και 314 εκατομμύρια από τον εθνικό προϋπολογισμό για να υπάρχουν χρήματα μέχρι το τέλος του 2020. Άλλωστε, δεν θα αμφισβητήσετε ότι τον Οκτώβριο του 2016 ο Επίτροπος Hogan - και το καταθέτω στα Πρακτικά - σας τράβηξε το αφτί, κύριε Υπουργέ, για να ξεκινήσετε επιτέλους να απορροφάτε το Πρόγραμμα Αγροτικής Ανάπτυξης.</seg>
                    <seg xml:id="ParlaMint-GR_2019-01-11-S1-commons.seg399">Τι να πρωτοθυμηθώ; Το αλαλούμ στη διαχείριση των όσων προκηρύσσετε, για παράδειγμα η βιολογική γεωργία; Φαίνεται ότι δεν σας συνέτισε το φιάσκο σας και τώρα στην τρίτη προκήρυξη που βγάλατε άρον - άρον στις 31 Δεκεμβρίου αποκλείετε δυναμικές καλλιέργειες με εξαγωγικό πρόσημο, όπως τις δενδρώδεις, τον βιολογικό καπνό - παρά τη μεγάλη ζήτηση που έχει στις αγορές των Ηνωμένων Πολιτειών - , τα αρωματικά φυτά αλλά και τα κηπευτικά, την τραγική μηδενική αξιοποίηση του πακέτου Γιούνκερ για τον αγροδιατροφικό τομέα. Δηλαδή τι; Τη δανειακή καλή αντιμετώπιση των αγροτών, την πριμοδότηση των αγροτών με εγγύηση τα χρήματα του Προγράμματος Αγροτικής Ανάπτυξης. Πραγματικά, βρέχει λεφτά στην Ευρωπαϊκή Ένωση, κύριε Υπουργέ, και εσείς, όπως και ο προκάτοχός σας φυσικά, συνεχίζετε να κρατάτε ομπρέλα. Καταθέτω για τα Πρακτικά: Ισπανία 610 εκατομμύρια ευρώ από το πακέτο Γιούνκερ, Ρουμανία 150 εκατομμύρια από το πακέτο Γιούνκερ, Εσθονία 112 εκατομμύρια ευρώ. Και η φτωχή Εσθονία μας έχει φορέσει τα γυαλιά.</seg>
                    <seg xml:id="ParlaMint-GR_2019-01-11-S1-commons.seg400">Τι να θυμηθώ; Τη μνημειώδη διαπραγματευτική σας απουσία στη διαχείριση των συνεπειών της κλιματικής αλλαγής, αφήνοντας εκατομμύρια δυναμικών καλλιεργούμενων εκτάσεων, όπως τα σιτηρά που κατακάηκαν το καλοκαίρι του 2017; Ή φέτος το βαμβάκι του ακριτικού Έβρου να καταστρέφεται, την ώρα που οι ομόλογοί σας - θυμίζω τι έχει κάνει ο Κύπριος Υπουργός - διεκδικούν και παίρνουν επωφελή βοήθεια για τις χώρες τους; Το γονατογράφημα του νέου χάρτη των μειονεκτικών περιοχών, που ήρθατε και μας είπατε όταν είναι δική μας ευθύνη, εμείς τον ψηφίσαμε;</seg>
                    <seg xml:id="ParlaMint-GR_2019-01-11-S1-commons.seg401">Κύριε Υπουργέ, ας πούμε στον Νομό Σερρών στο γονατογράφημα του Σεπτεμβρίου αποκλείσατε ογδόντα κοινότητες και υπό το φόβο όλης αυτής της αναταραχής που δημιουργήσατε, τελικά βάλατε νέο χάρτη και αποκλείσατε μόλις δεκατέσσερις. Τι άλλαξε; Που - ειρήσθω εν παρόδω - οφείλατε από το 2014 να τον στείλετε και είστε η τελευταία χώρα που το έστειλε στην Κομισιόν.</seg>
                    <seg xml:id="ParlaMint-GR_2019-01-11-S1-commons.seg402">Κύριε Πρόεδρε, θα χρειαστώ δύο μόνο λεπτά, ίσως και τρία, γιατί μίλησαν όλοι πολύ παραπάνω. Ευχαριστώ εκ των προτέρων.</seg>
                </u>
                <u xml:id="ParlaMint-GR_2019-01-11-S1-commons.u46" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-11-S1-commons.seg403">Τα έχετε, κυρία συνάδελφε.</seg>
                </u>
                <u xml:id="ParlaMint-GR_2019-01-11-S1-commons.u47" ana="#regular" who="#ΑΡΑΜΠΑΤΖΗ_ΑΘΑΝΑΣΙΟΥ_ΦΩΤΕΙΝΗ">
                    <seg xml:id="ParlaMint-GR_2019-01-11-S1-commons.seg404">Τι να θυμηθώ, κύριε Υπουργέ; Τη στάση πληρωμών στον ΕΛΓΑ; Ήρθατε εδώ και υπερηφανευτήκατε: «Πολύ γρήγορα ολοκληρώνεται το έργο». Σοβαρά; Εγώ ξέρω ότι οι παραγωγοί έχουν δύο χρόνια να πληρωθούν τις αποζημιώσεις τους. Και πώς ολοκληρώνεται, αφού σταματήσατε, κόψατε τα οδοιπορικά των εκτιμητών που - ειρήσθω εν παρόδω - δεν επιβαρύνουν τον κρατικό προϋπολογισμό, αφού είναι ανταποδοτικός ο λογαριασμός του ΕΛΓΑ; Τη στιγμή, βέβαια - δύο μέτρα και δύο σταθμά - που η Κυβέρνησή σας έδωσε 2 δισεκατομμύρια σε κομματικές προσλήψεις στο δημόσιο. Ο ΕΛΓΑ, όμως, σας μάρανε. Όσο δε - το είπε και ο κ. Κουρεμπές προχθές στον Τύρναβο - για αυτόν τον εκσυγχρονισμό του ασφαλιστικού πλαισίου του ΕΛΓΑ, που ολημερίς τον χτίζετε και το βράδυ γκρεμίζεται, κάντε εκείνη την αναλογιστική μελέτη της ακαρπίας που σας παραδώσαμε το 2014 και μετά αφήστε τους δεκάρικους λόγους.</seg>
                    <seg xml:id="ParlaMint-GR_2019-01-11-S1-commons.seg405">Τώρα για την εξωφρενική ανεπίτρεπτη στάση πληρωμών συντάξεων αγροτών τι να πω; Από τις 26 Νοεμβρίου περιμένω μάταια, όπως φαίνεται, από την κ. Αχτσιόγλου να απαντήσει για τους δεκατρείς χιλιάδες δικαιούχους σύνταξης από το 2018, από το 2017, ακόμη και από το 2016, κύριοι Υπουργοί. Ξέρετε, αυτοί που στην κακιά κυβέρνηση της Νέας Δημοκρατίας - βρέξει, χιονίσει -31 Ιουλίου εκάστου έτους που συμπλήρωναν το συντάξιμο χρόνο, την άλλη μέρα είχαν τη σύνταξη στα χέρια τους.</seg>
                    <seg xml:id="ParlaMint-GR_2019-01-11-S1-commons.seg406">Βεβαίως, είστε και η Κυβέρνηση σφαγέας της ελληνικής κτηνοτροφίας και δη της αιγοπροβατοτροφίας: Η στρεβλή ρουσφετολογική διαχείριση της εξισωτικής αποζημίωσης, λίγα σε πολλούς, οι οικονομικές σας πολιτικές, το πάρτι των ελληνοποιήσεων και οι ανύπαρκτοι έλεγχοι. Και ήρθατε εδώ, κυρία Τελιγιορίδου, να μας λέτε ότι κάνετε ελέγχους; Το δελτίο Τύπου του νέου διοικητικού συμβουλίου του ΕΛΓΟ τον Ιούλιο του 2018, αυτού που καρατομήσατε επειδή έχασε το πρόγραμμα της φέτας, το έχετε διαβάσει; Λέει πόσες μεταποιητικές επιχειρήσεις δεν έδιναν ισοζύγιο γάλακτος επί δεκαοκτώ μήνες. Δεκαοκτώ ολόκληρους μήνες! Και τολμάτε να έρχεστε εδώ και να κομπορρημονείτε για τους ελέγχους;</seg>
                    <seg xml:id="ParlaMint-GR_2019-01-11-S1-commons.seg407">Εσείς είστε οι αυτουργοί της κατάρρευσης του κλάδου, της πτώσης των τιμών και πάτε και μοιράζετε de minimis ψίχουλα, χρήματα βεβαίως του Έλληνα φορολογούμενου, νομίζοντας ότι με ασπιρινούλες θα σώσετε από τη βαθιά κρίση. Και σαν να μην έφταναν όλα αυτά, κυκλοφορούν και κάποια δημοσιεύματα που μιλούν για οικειοθελείς αποχωρήσεις των κτηνοτρόφων με prim 300 ευρώ το ζώο. Θα ήταν ολέθριο σενάριο, αν συνέβαινε, γιατί θα οδηγούσε στον αφανισμό ενός κλάδου, στον οποίο έχουμε συγκριτικό πλεονέκτημα. Είμαστε η μόνη χώρα που μπορεί να εξάγει φέτα στην Ευρωπαϊκή Ένωση. Και επειδή, κύριε Υπουργέ, είναι τέτοια η απόγνωση των κτηνοτρόφων που λένε «μήπως να πουλήσουμε το βιός μας για 300 ευρώ!», θέλω να το διαψεύσετε αυτό. Έχω δει την απάντηση της κ. Τελιγιορίδου, πολύ αργότερα βεβαίως από το δημοσίευμα. Θέλω επισήμως να διαψεύσετε ότι υπάρχει τέτοιο σενάριο.</seg>
                </u>
                <u xml:id="ParlaMint-GR_2019-01-11-S1-commons.u48" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-11-S1-commons.seg408">Ολοκληρώστε, σας παρακαλώ. Είμαστε στα δέκα λεπτά.</seg>
                </u>
                <u xml:id="ParlaMint-GR_2019-01-11-S1-commons.u49" ana="#regular" who="#ΑΡΑΜΠΑΤΖΗ_ΑΘΑΝΑΣΙΟΥ_ΦΩΤΕΙΝΗ">
                    <seg xml:id="ParlaMint-GR_2019-01-11-S1-commons.seg409">Ολοκληρώνω, κύριε Πρόεδρε.</seg>
                    <seg xml:id="ParlaMint-GR_2019-01-11-S1-commons.seg410">Είναι πάρα πολλά αυτά τα οποία πρέπει να πούμε. Θα πω μια κουβέντα για την Ελληνική Βιομηχανία Ζάχαρης. Είδα ότι ήρθατε εδώ και υπερασπιστήκατε την πράξη νομοθετικού περιεχομένου των 30 εκατομμυρίων ευρώ που ήταν χρήματα που έπεσαν στο πιθάρι δίχως πάτο. Θέλω να μου πείτε μία μόνο κουβέντα. Γνωρίζετε ότι σύμφωνα με τα στοιχεία της Eurostat παραλάβατε από την «κακιά» Νέα Δημοκρατία την τευτλοκαλλιέργεια με ογδόντα χιλιάδες στρέμματα πανελληνίως και το 2018 την παραδίδετε με δέκα χιλιάδες στρέμματα;</seg>
                    <seg xml:id="ParlaMint-GR_2019-01-11-S1-commons.seg411">Κλείνοντας, κύριε Πρόεδρε, και ευχαριστώ και πάλι για την ανοχή σας, δεν μπορώ να μην αναφερθώ στο κρίσιμο momentum της νέας ΚΑΠ, κύριε Υπουργέ. Αυτό που ως Κυβέρνηση αντιμετωπίσατε με χαμηλές πτήσεις, για να μην πω μηδενική διαπραγμάτευση, και αναντίρρητα μηδενική προετοιμασία. Εδώ και ενάμιση χρόνο σας καλούμε ως Αντιπολίτευση να διαπραγματευτείτε, να πάρετε θέση για τα μείζονα που διακυβεύονται. Πρώτον, για τη μείωση του αγροτικού προϋπολογισμού, δεύτερον τις ολοένα και σκληρότερες πιέσεις των χωρών Βίσεγκραντ, που θέλουν την απόλυτη στρεμματική εξίσωση των στρεμματικών ενισχύσεων και, τρίτον, βεβαίως τις τεράστιες δυσκολίες του νέου διαχειριστικού μοντέλου της νέας ΚΑΠ, που αυτό, κύριε Υπουργέ, θα επιβάλει την εκ των προτέρων έγκριση του εθνικού στρατηγικού σχεδίου από κάθε χώρα, προκειμένου πλέον από τη νέα προγραμματική περίοδο να μπορούν οι αγρότες να πάρουν τις ενισχύσεις του πρώτου πυλώνα, που μέχρι πρότινος έπαιρναν με την απλή συμπλήρωση των δηλώσεων ΟΣΔΕ.</seg>
                </u>
                <u xml:id="ParlaMint-GR_2019-01-11-S1-commons.u50" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-11-S1-commons.seg412">Ολοκληρώσατε, κυρία συνάδελφε.</seg>
                    <seg xml:id="ParlaMint-GR_2019-01-11-S1-commons.seg413">Ευχαριστώ πολύ.</seg>
                </u>
                <u xml:id="ParlaMint-GR_2019-01-11-S1-commons.u51" ana="#regular" who="#ΑΡΑΜΠΑΤΖΗ_ΑΘΑΝΑΣΙΟΥ_ΦΩΤΕΙΝΗ">
                    <seg xml:id="ParlaMint-GR_2019-01-11-S1-commons.seg414">Έκλεισα, κύριε Πρόεδρε.</seg>
                    <seg xml:id="ParlaMint-GR_2019-01-11-S1-commons.seg415">Και βγήκατε στο «EURACTIV», κύριε Υπουργέ και είπατε ότι «δεν έχουμε καμμία προετοιμασία». Συγχαρητήρια, κύριε Υπουργέ!</seg>
                </u>
                <u xml:id="ParlaMint-GR_2019-01-11-S1-commons.u52" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-11-S1-commons.seg416">Πρέπει να τελειώσουμε, κυρία Αραμπατζή.</seg>
                </u>
                <u xml:id="ParlaMint-GR_2019-01-11-S1-commons.u53" ana="#regular" who="#ΑΡΑΜΠΑΤΖΗ_ΑΘΑΝΑΣΙΟΥ_ΦΩΤΕΙΝΗ">
                    <seg xml:id="ParlaMint-GR_2019-01-11-S1-commons.seg417">Είναι πολύ σημαντικό.</seg>
                    <seg xml:id="ParlaMint-GR_2019-01-11-S1-commons.seg418">Τολμάτε, κύριε Υπουργέ, να πείτε στους αγρότες ότι με τις παλινωδίες σας ως προς το ζήτημα της αντιμετώπισης των πιέσεων των χωρών Βίσεγκραντ, στο καλύτερο σενάριο που κυκλοφορεί τώρα, οι επιδοτήσεις θα μειωθούν 30 ευρώ το στρέμμα, από τα 54 ευρώ που σας εξασφάλισε η προηγούμενη Κυβέρνηση της Νέας Δημοκρατίας;</seg>
                    <seg xml:id="ParlaMint-GR_2019-01-11-S1-commons.seg419">Ευχαριστώ θερμά για τον χρόνο.</seg>
                </u>
                <u xml:id="ParlaMint-GR_2019-01-11-S1-commons.u54" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-11-S1-commons.seg420">Ευχαριστώ.</seg>
                    <seg xml:id="ParlaMint-GR_2019-01-11-S1-commons.seg421">Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα μία μαθήτριες και μαθητές και τέσσερις εκπαιδευτικοί συνοδοί τους από το 1ο Δημοτικό Σχολείο Κάρλας Στεφανοβικείου Μαγνησίας και από το 2ο Δημοτικό Σχολείο Φερών Βελεστίνου.</seg>
                    <seg xml:id="ParlaMint-GR_2019-01-11-S1-commons.seg422">Η Βουλή τούς καλωσορίζει.</seg>
                    <seg xml:id="ParlaMint-GR_2019-01-11-S1-commons.seg423">Τον λόγο έχει ο συνάδελφος κ. Χρήστος Παππάς.</seg>
                    <seg xml:id="ParlaMint-GR_2019-01-11-S1-commons.seg424">Έχετε τον λόγο, με άνεση, κύριε Παππά.</seg>
                </u>
                <u xml:id="ParlaMint-GR_2019-01-11-S1-commons.u55" ana="#regular" who="#ΠΑΠΠΑΣ_ΗΛΙΑ_ΧΡΗΣΤΟΣ">
                    <seg xml:id="ParlaMint-GR_2019-01-11-S1-commons.seg425">Η εκπρόσωπος της γερμανικής οικονομικής ολιγαρχίας, η κ. Μέρκελ, απέρχεται ικανοποιημένη, καθώς διέγνωσε ότι το σαθρό πολιτικό κατεστημένο, το ελλαδικό σύστημα, έχει στρώσει τον δρόμο της προδοσίας με πάνω από εκατόν πενήντα έναν προθύμους «νενέκους».</seg>
                    <seg xml:id="ParlaMint-GR_2019-01-11-S1-commons.seg426">Τώρα πια αναμένουμε τον νέο αποκλεισμό των κεντρικών μας γραφείων της οδού Μεσογείων από τους «πραιτωριανούς» των Μ.Α.Τ. και της ΕΛ.ΑΣ., καθώς και την επόμενη αντισυνταγματική απαγόρευση συγκέντρωσης των Ελλήνων εθνικιστών, της μονής δύναμης που εναντιώθηκε στην επίσκεψη Μέρκελ.</seg>
                    <seg xml:id="ParlaMint-GR_2019-01-11-S1-commons.seg427">Η Καγκελάριος της Γερμανίας έκανε λόγο για μια ιστορική εκκρεμότητα που λαμβάνει τέλος, ότι η κατάπτυστη προδοτική συμφωνία των Πρεσπών με τον όρο «Βόρειος Μακεδονία» είναι μια επωφελής συμφωνία και ανοίγει ο δρόμος για την εισδοχή και την ένταξη του κρατιδίου στο Ν.Α.Τ.Ο. και στην Ευρωπαϊκή Ένωση, λέγοντας δε χαρακτηριστικά ότι αυτή είναι μια καλή συμφωνία για την Ελλάδα. Τι μας λέτε, κυρία Μέρκελ;</seg>
                    <seg xml:id="ParlaMint-GR_2019-01-11-S1-commons.seg428">Επίσης άδειασε και τον κ. Μητσοτάκη, λέγοντας ότι δεν υπάρχει καμμία σχέση της συμφωνίας, δηλαδή του ονοματολογικού, με τις οικονομικές μεταρρυθμίσεις και εννοώ την μη περικοπή των συντάξεων. Είπε ότι φυσικά υπάρχουν διαφορετικές απόψεις, αλλά ότι δεν θα εμπλακεί στα ελληνικά πράγματα. Ήρθε για να εμπλακεί και θρασύτατα μας λέει ότι δεν θα εμπλακεί. Βέβαια, η στάση αυτή της κ. Μέρκελ θα επηρεάσει τον κ. Μητσοτάκη, αλλά δεν θα τον επηρεάσει στην κατεύθυνση να καταψηφίσει την προδοτική συμφωνία, διότι έχουν βρεθεί οι πρόθυμοι. Ο κ. Μητσοτάκης αρκεί να κάνει το εξής και το οποίο έχει δηλώσει στους Γερμανούς τοκογλύφους: να μην ακυρώσει τη Συμφωνία των Πρεσπών.</seg>
                    <seg xml:id="ParlaMint-GR_2019-01-11-S1-commons.seg429">Η μόνη πολιτική δύναμη - που πρέπει να το πούμε - , ο μόνος πολιτικός Αρχηγός ο οποίος δεσμεύτηκε ότι θα ακυρώσει τη συμφωνία και ότι θα την πετάξει στον κάλαθο των αχρήστων, όταν έρθει στην εξουσία, είναι ο Νικόλαος Μιχαλολιάκος, είναι η Χρυσή Αυγή.</seg>
                    <seg xml:id="ParlaMint-GR_2019-01-11-S1-commons.seg430">Η Νέα Δημοκρατία του κ. Κυριάκου Μητσοτάκη τι κάνει; Λέει ότι θα σεβαστεί τις συνθήκες. Επίσης, αντί να κάνει σημαία το ότι χρειάζονται από την ελληνική Βουλή τα τρία πέμπτα της πλειοψηφίας, δηλαδή 180 Βουλευτές για να περάσει αυτή η συμφωνία, ποιεί την νήσσαν. Γιατί σιωπά η Νέα Δημοκρατία; Γιατί βάζει την κυβερνητική της εκπρόσωπο να ρωτάει πού είναι και ποιοι είναι αυτοί οι έξι που θα ψηφίσουν τη συμφωνία που χρειάζεται ο Τσίπρας, αντί να ρωτάει πού είναι αυτοί οι τριάντα πέντε που χρειάζονται για τη συμφωνία; Το λέει ρητά το άρθρο 28 του Συντάγματος. Το καταθέτω στα Πρακτικά. Σύμφωνα με το άρθρο 28 για τους κανόνες του Διεθνούς Δικαίου και Διεθνών Οργανισμών, για τις συμφωνίες χρειάζονται τα τρία πέμπτα.</seg>
                    <seg xml:id="ParlaMint-GR_2019-01-11-S1-commons.seg431">Τι έκανε η Νέα Δημοκρατία; Έβαλε από νωρίς ως λαγό τον Τομεάρχη Εξωτερικών, τον κ. Κουμουτσάκο, να δηλώσει σε τηλεοπτική εκπομπή ότι δεν χρειάζονται 180 Βουλευτές, αλλά χρειάζονται 150 Βουλευτές. Μπράβο σας! Άξιοι! Άξιοι της προδοσίας που κάνετε, υποκριτές ψευτοδεξιοί!</seg>
                    <seg xml:id="ParlaMint-GR_2019-01-11-S1-commons.seg432">Θα μιλήσω για τη σημερινή επερώτηση που μου προκαλεί μεγάλη εντύπωση πώς το ΠΑΣΟΚ, αυτοί οι οποίοι καταρράκωσαν την αγροτική πολιτική, καταρράκωσαν την εθνική παραγωγή με τις συμφωνίες της Κοινής Αγροτικής Πολιτικής του Ανδρέα Παπανδρέου, τις επιδοτήσεις κ.λπ. έχουν το θράσος σήμερα να μιλούν για αγροτική πολιτική. Έχουμε - και είναι κοινό μυστικό - μια τεράστια κρίση αξιών στην ελληνική κοινωνία. Η κρίση δεν είναι μόνο οικονομική. Είναι και οικονομική, αλλά είναι πρωτίστως και πολιτιστική και εθνική. Η ελληνική κοινωνία συνθλίβεται κάτω από τη βαρβαρότητα που επέβαλε το πολιτικό σύστημα, με τις μεθοδεύσεις αυτού, για δεκαετίες. Συνυπεύθυνοι είστε και οι του ΠΑΣΟΚ και οι της Νέας Δημοκρατίας και οι του ΣΥΡΙΖΑ τώρα.</seg>
                    <seg xml:id="ParlaMint-GR_2019-01-11-S1-commons.seg433">Απαξίωση, λοιπόν, σε όλους τους τομείς παραγωγής, καταστροφή του παραγωγικού ιστού της χώρας, μεταβάλαμε τη χώρα σε μια μεταπρατική περιοχή, όχι σε ανεξάρτητη χώρα. Αυτό που έλεγε ο Ανδρέας ότι θα γίνουμε τα γκαρσόνια της Ευρώπης - και έκανε τα πάντα για να γίνουμε, βεβαίως, τα γκαρσόνια της Ευρώπης - είναι πλέον πραγματικότητα.</seg>
                    <seg xml:id="ParlaMint-GR_2019-01-11-S1-commons.seg434">Η Χρυσή Αυγή πιστεύει ακράδαντα και το λέει με όλες της τις δυνάμεις ότι η πρωτογενής παραγωγή είναι αυτή η οποία θα μας οδηγήσει στην αυτάρκεια και συγχρόνως στην εθνική ανεξαρτησία, αυτό πάντα σε συνάρτηση με το εθνικό νόμισμα, που εθνικό νόμισμα σημαίνει εθνική ανεξαρτησία. Βεβαίως, απαιτείται σκληρή δουλειά και όχι χαραμοφάηδες - καλή ώρα - που θα διορίζουν «ημετέρους». Απαιτείται να ενεργοποιηθεί το έμψυχο δυναμικό της Ελλάδας, οι δαιμόνιοι και εργατικοί Έλληνες, καθώς επίσης απαιτείται και η εκμετάλλευση των πλουτοπαραγωγικών πηγών της χώρας, δηλαδή των υδρογονανθράκων και των πολυτίμων μετάλλων που κρύβει αυτή η ευλογημένη χώρα στο έδαφός της.</seg>
                    <seg xml:id="ParlaMint-GR_2019-01-11-S1-commons.seg435">Εμείς προσβλέπουμε, λοιπόν, στην αυτάρκεια, που αυτός πρέπει να είναι ο μεγάλος μας στόχος, σε όλα τα βασικά είδη διαβιώσεως, τρόφιμα, φάρμακα, καύσιμα, όπλα. Έτσι θα παραμείνει ελεύθερη η Ελλάδα, έτσι η Ελλάδα θα δημιουργήσει. Είμαστε μια πλούσια χώρα, η οποία δυστυχώς πέσαμε στα χέρια πολιτικών υαινών. Οι ύαινες του πολιτικού συστήματος κατασπαράσσουν την πατρίδα.</seg>
                    <seg xml:id="ParlaMint-GR_2019-01-11-S1-commons.seg436">Η Χρυσή Αυγή είναι η μόνη εθνική δύναμη, η μόνη δύναμη η οποία υπόκειται σε μια συστηματική συνωμοσία σιωπής από το πολιτικό κατεστημένο και από τα μέσα μαζικής ενημέρωσης και είναι η μόνη δύναμη που στοχεύει στον μονόδρομο, που είναι και η μόνη εθνική οδός, αυτό που λέγεται εθνική παραγωγή. Διότι, όπως έλεγε και ο καθηγητής Παναγιώτης Κονδύλης, - και τελειώνω, κύριε Πρόεδρε -1% βιομηχανική ανάπτυξη αξίζει εκατό φορές περισσότερο από 1% τουριστική ανάπτυξη ή καταναλωτική επέκταση, διότι η πρώτη και μόνο συμβάλλει στην αυτάρκεια της πατρίδας.</seg>
                    <seg xml:id="ParlaMint-GR_2019-01-11-S1-commons.seg437">Ναι, μπορούμε μαζί να κάνουμε την Ελλάδα μεγάλη, κυρίαρχη και ανεξάρτητη, την εθνική ανάπτυξη και την αυτάρκεια, να κάνουμε την κοινωνία δίκαιη με ίσες ευκαιρίες για όλους, τις Ελληνίδες και τους Έλληνες ξανά υπερήφανους. Το εθνικιστικό κίνημα μπορεί και πρέπει να φέρει τη Χρυσή Αυγή του Ελληνισμού.</seg>
                </u>
                <u xml:id="ParlaMint-GR_2019-01-11-S1-commons.u56" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-11-S1-commons.seg438">Ευχαριστώ, κύριε συνάδελφε.</seg>
                    <seg xml:id="ParlaMint-GR_2019-01-11-S1-commons.seg439">Ο συνάδελφος κ. Σπύρος Δανέλλης έχει τον λόγο.</seg>
                </u>
                <u xml:id="ParlaMint-GR_2019-01-11-S1-commons.u57" ana="#regular" who="#ΔΑΝΕΛΛΗΣ_ΑΘΑΝΑΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-11-S1-commons.seg440">Ευχαριστώ, κύριε Πρόεδρε. Ευχαριστώ τους συναδέλφους που μου παραχώρησαν τη σειρά τους.</seg>
                    <seg xml:id="ParlaMint-GR_2019-01-11-S1-commons.seg441">Κυρίες και κύριοι συνάδελφοι, θα ξεκινήσω με τη μεγάλη εικόνα και η μεγάλη εικόνα δεν είναι άλλο από την Κοινή Αγροτική Πολιτική και το πώς αυτή θα αλλάξει μετά το 2020, δηλαδή μεθαύριο.</seg>
                    <seg xml:id="ParlaMint-GR_2019-01-11-S1-commons.seg442">Σύμφωνα με τις νομοθετικές προτάσεις της Ευρωπαϊκής Επιτροπής για την ΚΑΠ, μετά το 2020 επιχειρείται η βελτίωση της αειφόρου ανάπτυξης, γεωργίας και υπαίθρου μέσω της επίτευξης τριών γενικών στόχων, οι οποίοι συνοψίζονται στα εξής: Πρώτον, στην προώθηση του έξυπνου ανθεκτικού και διαφοροποιημένου γεωργικού τομέα που θα διασφαλίζει τη διατροφική επάρκεια και ποιότητα. Δεύτερον, στην προστασία του περιβάλλοντος και των φυσικών πόρων, όπως και στην καταπολέμηση της κλιματικής αλλαγής. Και τρίτον, στη διασφάλιση της κοινωνικής συνοχής των αγροτικών περιοχών και της αύξησης του αγροτικού εισοδήματος. Αυτοί οι τρεις στόχοι δημιουργούν στην πραγματικότητα μια εξαιρετικά δύσκολη εξίσωση βεβαίως και αυτό γιατί καλούμαστε να συνδυάσουμε παραγωγικότητα με ανταγωνιστικότητα, σεβόμενοι το περιβάλλον, αλλά και προστατεύοντάς το παράλληλα.</seg>
                    <seg xml:id="ParlaMint-GR_2019-01-11-S1-commons.seg443">Αυτό που ζητείται από τον Ευρωπαίο και επομένως τον Έλληνα αγρότη είναι ο εκσυγχρονισμός της παραγωγικής διαδικασίας και η απομάκρυνσή του από τα παλιά μοντέλα. Είναι ένα άλμα τεράστιο, ιδιαιτέρως βεβαίως για εμάς.</seg>
                    <seg xml:id="ParlaMint-GR_2019-01-11-S1-commons.seg444">Ποια, όμως, είναι η ουσιαστική αλλαγή του όλου μοντέλου που προτείνει σήμερα η Κομισιόν; Η αλλαγή έγκειται στο πώς θα είναι διαχειρίσιμη η νέα ΚΑΠ ως πολιτική συνολικά. Οι δείκτες θα καθορίζονται σε ευρωπαϊκό επίπεδο και θα προσαρμόζονται σε εθνικό. Είναι περιττό να αναφερθεί πως, αν οι στόχοι των επιμέρους εθνικών σχεδίων της ΚΑΠ δεν επιτευχθούν, κόβεται η χρηματοδότηση. Αυτό, επιπλέον, θα ελέγχεται σε ετήσια βάση. Αν δεν έχουμε πετύχει πάνω από το 50% των στόχων, θα διακόπτεται η χρηματοδότηση.</seg>
                    <seg xml:id="ParlaMint-GR_2019-01-11-S1-commons.seg445">Άρα, είναι αναγκαίο να προετοιμαστείς ως κράτος - μέλος και να χαράξεις ένα σοβαρό εθνικό σχέδιο ΚΑΠ. Σε αυτή την κατεύθυνση πρέπει να απαντήσουμε σε καίρια ερωτήματα: Ποια είναι η γεωργία και η παραγωγή μας; Ποιοι είναι οι στόχοι μας και ποια η σχέση τους με τους ευρωπαϊκούς; Απαντούν στα ευρωπαϊκά standards σε σχέση με το περιβάλλον και το κλίμα; Είναι το όλο μοντέλο μας οικονομικά βιώσιμο; Προσφέρει διατροφική επάρκεια κ.λπ.;</seg>
                    <seg xml:id="ParlaMint-GR_2019-01-11-S1-commons.seg446">Δυστυχώς, εδώ είμαστε ακόμη πολύ μακριά από όλα αυτά. Και σημειωτέον, η Κομισιόν κρατάει για τον εαυτό της μια πανοπτική θεώρηση του προγράμματος. Προφανώς, όμως, μιλάμε πλέον για πλήρη επανεθνικοποίηση και αυτό από μόνο του, κατά την άποψή μας, συνιστά οπισθοχώρηση γιατί χάνεται ο ενιαίος χαρακτήρας της πολιτικής. Και βεβαίως, υπάρχει ο κίνδυνος, τον οποίο δεν πρέπει να αγνοούμε, ότι μετά την επανεθνικοποίηση της πολιτικής ακολουθεί μοιραία, έστω σταδιακά, και η επανεθνικοποίηση των πόρων που θα στηρίζουν την πολιτική για την αγροτική ανάπτυξη.</seg>
                    <seg xml:id="ParlaMint-GR_2019-01-11-S1-commons.seg447">Πρόκειται για αποδυνάμωση του όλου συστήματος, γιατί τα κράτη - μέλη που διαθέτουν ισχυρή διοίκηση, στόχους, εθνική γεωργική πολιτική, αναπόφευκτα θα επικρατήσουν στον εσωτερικό ανταγωνισμό και οι ανισότητες θα είναι πιο μεγάλες. Το μήνυμα που περνάει μέσω της νέας αγροτικής πολιτικής είναι σαφές και αυτό είναι ότι η ευθύνη είναι πάνω μας. Ή τώρα ή ποτέ, λοιπόν.</seg>
                    <seg xml:id="ParlaMint-GR_2019-01-11-S1-commons.seg448">Κυρίες και κύριοι συνάδελφοι, πού βρισκόμαστε εμείς σήμερα; Οι νέοι αγρότες είναι ελάχιστοι. Είναι κάτω από το 6%. Η συμμετοχή των αγροτών στο ΑΕΠ είναι κάτω του 5%. Η αγροτική εκπαίδευση, η ανταλλαγή πληροφοριών, γνώσεων είναι εξαιρετικά πλημμελής. Η πλειοψηφία των εκμεταλλεύσεων δεν είναι βιώσιμες.</seg>
                    <seg xml:id="ParlaMint-GR_2019-01-11-S1-commons.seg449">Οι αγροτικοί συνεταιρισμοί και οι ομάδες παραγωγών είναι υπερχρεωμένες. Δεν είναι, επίσης, καθόλου άγνωστες στον συνεταιριστικό χώρο οι διαχρονικές και εκτεταμένες σε όλη την ελληνική επικράτεια συμπεριφορές διαφθοράς. Είναι οι λόγοι για τους οποίους οδηγήθηκε το συνεταιριστικό κίνημα στην απαξίωση και στην κατάρρευση, τους οποίους πολύ καλά γνωρίζουμε όλοι. Και, βεβαίως, ουδείς αναμάρτητος. Ιδίως όσοι διαχειρίστηκαν τότε όλο αυτό το κρίσιμο θέμα κι όλοι όσοι διόγκωσαν αυτήν τη διαφθορά λόγω των πελατειακών σχέσεων θα πρέπει σήμερα να είναι σοφότεροι.</seg>
                    <seg xml:id="ParlaMint-GR_2019-01-11-S1-commons.seg450">Ο θάνατος των ελληνικών συνεταιρισμών οφείλεται στο γεγονός ότι ιστορικά και εκ γενετής δεν αποτέλεσαν - στην πλειοψηφία τους, βεβαίως, γιατί υπάρχουν και λαμπρές εξαιρέσεις - ενώσεις παραγωγών επιχειρηματικού χαρακτήρα, αλλά εργαλεία άσκησης πολιτικής και όχι μόνο αγροτικής, βεβαίως, του ελληνικού κράτους και των κυβερνώντων κομμάτων.</seg>
                    <seg xml:id="ParlaMint-GR_2019-01-11-S1-commons.seg451">Επιπλέον, οι παρεμβάσεις για την καταπολέμηση διαφόρων νοσημάτων, εντόμων κ.λπ., δεν γίνονται έγκαιρα και αποτελεσματικά, λόγω κόστους ή λόγω λανθασμένων διαχειριστικών ζητημάτων. Παραδείγματος χάριν, η δακοκτονία είναι ένα κορυφαίο ζήτημα καθυστερήσεων διαχρονικών, δεν είναι καινούργιο. Οι αγρότες είναι μονίμως στην αναμονή για να πληρωθούν και να αποζημιωθούν.</seg>
                    <seg xml:id="ParlaMint-GR_2019-01-11-S1-commons.seg452">Η έλλειψη μεταποίησης, τυποποίησης, παρ' όλο που όλα αυτά τα χρόνια έχουν μοιραστεί αρκετοί πόροι μέσω διαφόρων προγραμμάτων του Υπουργείου, παραδείγματος χάριν το «Αλέξανδρος Μπαλτατζής», αποτελεί τον βασικό λόγο πίσω από τη χαμηλή προστιθέμενη αξία των ελληνικών αγροτικών προϊόντων.</seg>
                    <seg xml:id="ParlaMint-GR_2019-01-11-S1-commons.seg453">Να σημειωθεί ότι δεν είμαι από εκείνους που πιστεύουν ότι οι αγρότες δεν πρέπει να φορολογούνται. Ωστόσο, οι διαρκείς αλλαγές στους κανόνες φορολογίας και ασφαλιστικών εισφορών εξαντλούν κάθε είδους επαγγελματία και φυσικά και τους αγρότες. Πώς μπορεί κάποιος νέος ή και υφιστάμενος αγρότης να αποφασίσει να επενδύσει στη δουλειά του, όταν ζει σ' ένα περιβάλλον όπου δεν ξέρει τι θα του ξημερώσει;</seg>
                    <seg xml:id="ParlaMint-GR_2019-01-11-S1-commons.seg454">Είδαμε τι έγινε με τις παλινωδίες του ειδικού φόρου κατανάλωσης στο κρασί. Επιτέλους, θεωρούμε ότι έληξε αυτή η περιπέτεια, η οποία, όμως, κόστισε σε έναν κλάδο ο οποίος είχε κάνει εξαιρετικά βήματα προόδου, με δικές του θυσίες. Ωστόσο, το πλήγμα που δέχτηκε αυτός ο κλάδος ο ανερχόμενος, ο αναπτυσσόμενος, στα τέσσερα χρόνια εφαρμογής του ειδικού φόρου κατανάλωσης ήταν μεγάλο. Και δεν ήταν εξαιτίας της οικονομικής επιβάρυνσης τόσο, όσο των γραφειοκρατικών διαδικασιών που άνοιξαν άλλα ζητήματα.</seg>
                    <seg xml:id="ParlaMint-GR_2019-01-11-S1-commons.seg455">Για να μπορέσουν, όμως, οι αγρότες να έχουν φοροδοτική και εισφοροδοτική ικανότητα, νομίζω ότι πρέπει να δημιουργηθούν οι προϋποθέσεις για παραγωγή εισοδήματος. Αυτό που σήμερα ζητείται είναι η αξιοποίηση των θεσμικών και οικονομικών ευκαιριών που η Κοινή Αγροτική Πολιτική, αλλά και οι ευκαιρίες που το ελληνικό, μεσογειακό αγροδιατροφικό πρότυπο προσφέρουν στον Έλληνα παραγωγό. Αλλιώς, μοιραία, θα βλέπουμε τα χρόνια να περνούν, τις ευκαιρίες να χάνονται και τα προβλήματα να πολλαπλασιάζονται.</seg>
                    <seg xml:id="ParlaMint-GR_2019-01-11-S1-commons.seg456">Σας ευχαριστώ.</seg>
                </u>
                <u xml:id="ParlaMint-GR_2019-01-11-S1-commons.u58" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-11-S1-commons.seg457">Ευχαριστούμε, κύριε συνάδελφε.</seg>
                    <seg xml:id="ParlaMint-GR_2019-01-11-S1-commons.seg458">Τον λόγο έχει ο συνάδελφος κ. Νικόλαος Μωραΐτης.</seg>
                </u>
                <u xml:id="ParlaMint-GR_2019-01-11-S1-commons.u59" ana="#regular" who="#ΜΩΡΑΙΤΗΣ_ΕΠΑΜΕΙΝΩΝΔΑ_ΝΙΚΟΛΑΟΣ">
                    <seg xml:id="ParlaMint-GR_2019-01-11-S1-commons.seg459">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-11-S1-commons.seg460">Σε τραγική κατάσταση βρίσκονται οι φτωχοί και μεσαίοι αγρότες, ψαράδες και κτηνοτρόφοι σε όλη τη χώρα. Βιώνουν τις επιπτώσεις και τα αδιέξοδα της αντιλαϊκής πολιτικής της Ευρωπαϊκής Ένωσης, της Κοινής Αγροτικής Πολιτικής, που συναποφάσισαν και εφάρμοσαν διαχρονικά όλες οι κυβερνήσεις του κεφαλαίου, της Νέας Δημοκρατίας και του ΠΑΣΟΚ χθες και της σημερινής συγκυβέρνησης ΣΥΡΙΖΑ - ΑΝΕΛ, που πήρε τη σκυτάλη από τους προηγούμενους και εφαρμόζει αυτή την πολιτική με ιδιαίτερο ζήλο.</seg>
                    <seg xml:id="ParlaMint-GR_2019-01-11-S1-commons.seg461">Στη σημερινή επερώτηση γίνεται μία περιγραφή των προβλημάτων, που βιώνει η φτωχή και μεσαία αγροτιά της χώρας. Δεν λέτε, όμως, κουβέντα, δεν βγάζετε άχνα για τις αιτίες, που δημιουργούν αυτά τα τεράστια προβλήματα. Επικεντρώνετε την κριτική σε ζητήματα διαχείρισης, ανικανότητας στη διαπραγμάτευση. Ο ΣΥΡΙΖΑ σας ξεπέρασε. Αποδείχθηκε ο καλύτερος διαχειριστής αυτής της βάρβαρης αντιλαϊκής πολιτικής για λογαριασμό του κεφαλαίου, των πολυεθνικών των τροφίμων. Ο ΣΥΡΙΖΑ κάνει τη βρώμικη δουλειά και στον χώρο της αγροτικής και κτηνοτροφικής παραγωγής. Γι' αυτό δεν προλαβαίνει να μαζεύει συγχαρητήρια από τους εταίρους σας και από το κεφάλαιο.</seg>
                    <seg xml:id="ParlaMint-GR_2019-01-11-S1-commons.seg462">Αναφέρετε στην επερώτηση για τα συγκριτικά πλεονεκτήματα της χώρας. Όντως έτσι είναι και υπάρχουν εδαφολογικά, κλιματολογικά πλεονεκτήματα για την παραγωγή ποιοτικών προϊόντων, που μπορούσαν πράγματι να καλύψουν τις σύγχρονες διατροφικές λαϊκές ανάγκες.</seg>
                    <seg xml:id="ParlaMint-GR_2019-01-11-S1-commons.seg463">Δεν λέει κανείς σας, όμως, ότι μία τέτοια προοπτική σκοντάφτει στον καπιταλιστικό τρόπο παραγωγής, όπου πρωτεύει το κέρδος των πολυεθνικών, των μονοπωλίων και όχι οι λαϊκές ανάγκες. Δεν λέτε κουβέντα ότι σε αυτό το σάπιο σύστημα της εκμετάλλευσης, που όλοι σας υπηρετείτε, ό,τι παράγεται, ό,τι εισάγεται και ό,τι εξάγεται καθορίζεται και υποτάσσεται στο καπιταλιστικό κέρδος. Και μέσα σε όλα αυτά κάνετε όλοι σας τον ντελάλη διαφόρων μέτρων, όπως για παράδειγμα το Πρόγραμμα Αγροτικής Ανάπτυξης. Τι είναι στην ουσία; Τζάμπα ζεστό χρήμα στους μεγαλοεπιχειρηματίες, στα μονοπώλια, που προέρχεται από το ξεζούμισμα των λαϊκών στρωμάτων.</seg>
                    <seg xml:id="ParlaMint-GR_2019-01-11-S1-commons.seg464">Τι λέτε στους φτωχούς αγρότες; Ότι μπορούν μέσα απ' αυτά τα προγράμματα να βρουν λύσεις στα βάσανά τους. Ξέρετε πόση είναι η συμμετοχή των φτωχών αγροτών σε αυτά τα προγράμματα; Είναι από 40 έως 65%. Και η συμμετοχή ακόμα και στο πιο μικρό πρόγραμμα ξεπερνάει τις 15 χιλιάδες με 20 χιλιάδες. Και οποίος εντάχθηκε χρεοκόπησε και νιώθει τώρα τη θηλιά των χρεών να τον πνίγει καθημερινά.</seg>
                    <seg xml:id="ParlaMint-GR_2019-01-11-S1-commons.seg465">Η πραγματικότητα και η ζωή τι απέδειξε; Αυτά τα προγράμματα τα καρπώνονται μεγάλες καπιταλιστικές αγροτικές εκμεταλλεύσεις, που έχουν τη δυνατότητα καθετοποίησης της παραγωγής, που έχουν τη δυνατότητα σύναψης συμφωνιών με βιομηχανίες τροφίμων και αλυσίδες σουπερμάρκετ και μπορούν να προωθούν τα προϊόντα τους, ενώ από την άλλη μεριά οι φτωχοί αγρότες σφαγιάζονται για τα κέρδη των μονοπωλίων και συνθλίβονται στις μυλόπετρες του ανταγωνισμού για το κέρδος.</seg>
                    <seg xml:id="ParlaMint-GR_2019-01-11-S1-commons.seg466">Το ίδιο συνέβη και με τα Προγράμματα των Νέων Αγροτών, που όλοι σας πολυδιαφημίζετε. Ξέρετε τι προκύπτει από τα στοιχεία; Από τους δέκα που μπήκαν στο Πρόγραμμα Νέων Αγροτών, όταν τελειώνουν μένει μόνο ένας. Και δεν συνέβαλε στο παραμικρό στην ηλικιακή ανανέωση του αγροτικού πληθυσμού.</seg>
                    <seg xml:id="ParlaMint-GR_2019-01-11-S1-commons.seg467">Ένα ακόμα παραμύθι, που πλασάρετε ότι θα δώσει λύσει στα βάσανα των φτωχών και μεσαίων αγροτών και κτηνοτρόφων είναι οι περιβόητες διεπαγγελματικές. Τι κάνετε εδώ; Τσουβαλιάζετε φτωχούς αγροτοκτηνοτρόφους με τα μονοπώλια μεταποίησης αγροτικών και κτηνοτροφικών προϊόντων.</seg>
                    <seg xml:id="ParlaMint-GR_2019-01-11-S1-commons.seg468">Τι κάνετε, δηλαδή; Κρύβετε τους ταξικούς αντιπάλους της φτωχής αγροτιάς, που είναι οι μεγαλέμποροι, οι μεγαλοβιομήχανοι. Βάζετε, δηλαδή, συνεταίρους αυτούς που μοχθούν και παλεύουν για την επιβίωσή τους με τα μεγαθήρια, τους εμπόρους, που κερδοσκοπούν και τους κλέβουν τον ιδρώτα. Βάζετε παρέα εκμεταλλευτές και εκμεταλλευόμενους, αυτό, δηλαδή, που λέει ο λαός μας, «τον λύκο να φυλάει τα πρόβατα».</seg>
                    <seg xml:id="ParlaMint-GR_2019-01-11-S1-commons.seg469">Το πιο χαρακτηριστικό παράδειγμα είναι οι κτηνοτρόφοι. Η τιμή στο γάλα είναι στα τάρταρα. Είναι φθηνότερο και από το εμφιαλωμένο νερό. Το γάλα, όμως, και τα παράγωγά του, το γιαούρτι, το βούτυρο, είναι πανάκριβα για τη λαϊκή κατανάλωση, απλησίαστα για τις φωτιές εργατικές οικογένειες, ενώ από την άλλη μεριά τα καρτέλ θησαυρίζουν. Η υποκρισία των κομμάτων της αστικής διαχείρισης δεν έχει τελειωμό.</seg>
                    <seg xml:id="ParlaMint-GR_2019-01-11-S1-commons.seg470">Τι λέτε όλοι σας για τον ΕΛΓΑ, που διαχρονικά όλοι σας τον μετατρέψατε σε έναν φορομπηχτικό, φοροεισπρακτικό μηχανισμό; Ενώ γδέρνει τους αγρότες δεν καλύπτει βασικές ασθένειες και καταστροφές. Τους σπρώχνετε στην ιδιωτική ασφάλιση. Δεν λέτε κουβέντα ότι από το 2011 ο κρατικός προϋπολογισμός δεν έδωσε ούτε ένα ευρώ στον ΕΛΓΑ. Και ακόμα όλοι σας τι κάνατε; Πληρώσατε τους νεκροθάφτες του αγροτικού κινήματος, την ΠΑΣΕΓΕΣ, από τον ιδρώτα των αγροτών.</seg>
                    <seg xml:id="ParlaMint-GR_2019-01-11-S1-commons.seg471">Κάνει κριτική το ΚΙΝΑΛ, λέει για τους συνεταιρισμούς ότι πρέπει πιο γρήγορα να ενσωματωθούν στην καπιταλιστική αγορά σαν ανώνυμες εταιρείες. Όμως για τις αγροτικές συντάξεις δεν βρήκατε μέσα σε χιλιάδες λέξεις στην επερώτηση μια κουβέντα. Μόνο ο κ. Μανιάτης είπε ότι υπάρχουν καθυστερήσεις, που όντως έτσι είναι. Όμως είναι οι καθυστερήσεις;</seg>
                    <seg xml:id="ParlaMint-GR_2019-01-11-S1-commons.seg472">Σήμερα - και θα αναφερθούμε και στον κύριο Υπουργό, που είπε ένα ψέμα συνειδητά κατά τη γνώμη μας και να απαντήσετε, κύριε Υπουργέ - με τριάντα χρόνια ασφάλισης οι αγρότες, οι γεννηθέντες το 1950 και 1951, παίρνουν 330 ευρώ σύνταξη. Βέβαια έχετε όλοι ευθύνη. Με νόμο του κ. Σημίτη από το 2001, που όλοι κρατήσατε σαν κόρη οφθαλμού, μειωνόταν η εθνική προνοιακή σύνταξη 4% τον χρόνο με αποτέλεσμα σήμερα να φτάσουμε σε αυτά τα σημεία. Και ήρθε και η Κυβέρνηση του ΣΥΡΙΖΑ με τον νόμο Κατρούγκαλου να δώσει τη χαριστική βολή.</seg>
                    <seg xml:id="ParlaMint-GR_2019-01-11-S1-commons.seg473">Κύριε Υπουργέ, σας ρωτάμε: Σήμερα παίρνουν 330 ευρώ. Ποια είναι η εθνική σύνταξη; Τα 384 ευρώ; Και ποια είναι η ανταποδοτική;</seg>
                </u>
                <u xml:id="ParlaMint-GR_2019-01-11-S1-commons.u60" ana="#regular" who="#ΑΡΑΧΩΒΙΤΗΣ_ΓΕΩΡΓΙΟΥ_ΣΤΑΥΡΟΣ">
                    <seg xml:id="ParlaMint-GR_2019-01-11-S1-commons.seg474">Θα σας απαντήσω.</seg>
                </u>
                <u xml:id="ParlaMint-GR_2019-01-11-S1-commons.u61" ana="#regular" who="#ΜΩΡΑΙΤΗΣ_ΕΠΑΜΕΙΝΩΝΔΑ_ΝΙΚΟΛΑΟΣ">
                    <seg xml:id="ParlaMint-GR_2019-01-11-S1-commons.seg475">Όχι, κύριε Υπουργέ, το ξέρετε, σήμερα παίρνουν εθνική σύνταξη με τριάντα χρόνια 46 ευρώ. Αυτή είναι η πραγματικότητα. Και η εθνική σύνταξη στο σύνολό της, στο 384, θα πάει το 2032. Γιατί δεν το λέτε; Αλλά, ας μην το λέτε, το ξέρουν πολύ καλά οι αγρότες.</seg>
                    <seg xml:id="ParlaMint-GR_2019-01-11-S1-commons.seg476">Βέβαια, μιλήσατε για κατακτήσεις και ότι δώσατε κάποια. Όλα αυτά κατακτήθηκαν από τον αγώνα της αγροτιάς. Το αφορολόγητο για πρώτη φορά μετά από σαράντα πέντε μερόνυχτα στα μπλόκα. Η σταδιακή αύξηση που κέρδισαν οι αγρότες να πάει στα πέντε χρόνια, το ακατάσχετο, που και αυτό τσεκουρώσατε, όπως είναι και ο φόρος στο κρασί, που πήρατε πίσω και τα μέτρα για το τσίπουρο, όλα αυτά είναι αποτέλεσμα των αγώνων. Βέβαια δεν τα αναφέρει κανείς σας γιατί συκοφαντείτε τους αγώνες, ποινικοποιήσατε τους αγώνες.</seg>
                    <seg xml:id="ParlaMint-GR_2019-01-11-S1-commons.seg477">Υπήρχαν, κύριοι του ΚΙΝΑΛ, τα βουλκανιζατέρ και εσείς σήμερα κάνατε τη χώρα ένα απέραντο αγροτοδικείο. Σέρνονται στα δικαστήρια αγρότες. Δεν πρόκειται, όμως, να πτοηθούν οι αγρότες και από τα μέτρα που εξαγγείλατε χθες, κύριε Υπουργέ, γιατί πραγματικά δεν απαντάνε στα μεγάλα προβλήματα της φτωχομεσαίας αγροτιάς.</seg>
                    <seg xml:id="ParlaMint-GR_2019-01-11-S1-commons.seg478">Να γιατί εμείς λέμε ότι η αντιπαράθεση μεταξύ των αστικών κομμάτων είναι βολική. Γίνεται στα επιμέρους. Άλλωστε μαζί όλοι σας ψηφίσατε το τρίτο μνημόνιο. Όλοι μαζί διαχρονικά πήρατε μέτρα και θερίσατε το εισόδημα της φτωχομεσαίας αγροτιάς. Σιγοντάρετε όλοι σας τον αποπροσανατολισμό της φτωχής και μεσαίας αγροτιάς από τα μεγάλα προβλήματα που βιώνουν. Αλλά το κυριότερο θέλετε να κρύψετε τις αιτίες που τα δημιουργούν που δεν είναι άλλες από τον καπιταλιστικό τρόπο παραγωγής και εργαλείο αυτής της πολιτικής είναι η Κοινή Αγροτική Πολιτική.</seg>
                    <seg xml:id="ParlaMint-GR_2019-01-11-S1-commons.seg479">Τα αστικά κόμματα δημαγωγούν όταν μιλάνε για μεγάλη σημασία της πρωτογενούς παραγωγής, για την ανάγκη παραγωγικής ανασυγκρότησης, για ανατροπή, λέτε, του παραγωγικού μοντέλου. Θέλετε να δημιουργήσετε αυταπάτες, προσδοκίες ότι μπορεί μέσα σε αυτό το σάπιο σύστημα, που τα πάντα καθορίζονται από το καπιταλιστικό κέρδος, να βρεθούν λύσεις για τη φτωχή και μεσαία αγροτιά. Η οποία έχει πείρα και μπροστά σε αυτήν την εκρηκτική κατάσταση, που επιδεινώνεται μέρα με τη μέρα πρέπει να οργανώσει την πάλη της. Είναι ο μόνος δρόμος, που πραγματικά θα δώσει απάντηση σε αυτήν την πολιτική.</seg>
                    <seg xml:id="ParlaMint-GR_2019-01-11-S1-commons.seg480">Για το ΚΚΕ η γραμμή που μπορεί να δώσει ανάσα και προοπτική στους βιοπαλαιστές αγρότες είναι το δυνάμωμα της κοινής δράσης ανάμεσα στην εργατική τάξη, στους αυτοαπασχολούμενους της πόλης και της υπαίθρου, τις γυναίκες και τη νεολαία των λαϊκών οικογενειών με αντιμονοπωλιακούς, αντικαπιταλιστικούς στόχους πάλης σε τροχιά σύγκρουσης με την Ευρωπαϊκή Ένωση, το κεφάλαιο και τις κυβερνήσεις τους. Είναι η μόνη ελπίδα που μπορεί να ανοίξει τον δρόμο για την ικανοποίηση των σύγχρονων διατροφικών λαϊκών αναγκών.</seg>
                    <seg xml:id="ParlaMint-GR_2019-01-11-S1-commons.seg481">Στη χώρα μας, πράγματι, υπάρχουν οι αντικειμενικές προϋποθέσεις για μια ριζικά διαφορετική οργάνωση της οικονομίας και της κοινωνίας η οποία μπορεί να διασφαλίσει τη λαϊκή ευημερία αρκεί να ανασυνταχθεί το λαϊκό κίνημα, να πιστέψει στη δύναμή του με ισχυρό ΚΚΕ και να βαδίσει τη γραμμή σύγκρουσης και ρήξης με την εξουσία των μονοπωλίων, να βάλει τη σφραγίδα του στις εξελίξεις και να αποδείξει στην πράξη ότι η κοινωνικοποίηση των συγκεντρωμένων μέσων παραγωγής θα απελευθερώσει τις μεγάλες αναξιοποίητες παραγωγικές δυνατότητες της χώρας.</seg>
                    <seg xml:id="ParlaMint-GR_2019-01-11-S1-commons.seg482">Κλείνοντας, κύριε Υπουργέ, θέλουμε να καταγγείλουμε ένα θανατηφόρο εργοδοτικό έγκλημα που έγινε εχθές το βράδυ στη μονάδα του «ΝΗΡΕΑ», στις ιχθυοκαλλιέργειες στον Αστακό της Αιτωλοακαρνανίας. Ένας ακόμη εργάτης δεν επέστρεψε στο σπίτι του, δεν επέστρεψε στη γυναίκα του, δεν επέστρεψε στα τρία παιδιά του και προστέθηκε στον μακρύ κατάλογο των νεκρών της εργατικής τάξης στον βωμό της κερδοφορίας του κεφαλαίου.</seg>
                    <seg xml:id="ParlaMint-GR_2019-01-11-S1-commons.seg483">Το λέμε αυτό, κύριε Υπουργέ, γιατί είναι ευθύνη του Υπουργείου οι ιχθυοκαλλιέργειες και οι συνθήκες εκεί, οι οποίες είναι συνθήκες μεσαίωνα. Έχετε τεράστια ευθύνη, και εσείς και οι προηγούμενοι, που κάνατε ένα νομικό οπλοστάσιο το οποίο δεν προσφέρει καμία ασφάλεια στη ζωή και την ασφάλεια των εργαζομένων.</seg>
                    <seg xml:id="ParlaMint-GR_2019-01-11-S1-commons.seg484">Ευχαριστώ.</seg>
                </u>
                <u xml:id="ParlaMint-GR_2019-01-11-S1-commons.u62" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-11-S1-commons.seg485">Σας ευχαριστώ, κύριε συνάδελφε.</seg>
                    <seg xml:id="ParlaMint-GR_2019-01-11-S1-commons.seg486">Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως συμμετείχαν στο εκπαιδευτικό πρόγραμμα «Ο Ρήγας και η Επανάσταση» που οργανώνει το Ίδρυμα της Βουλής, είκοσι τέσσερις μαθητές και μαθήτριες και τρεις εκπαιδευτικοί συνοδοί από το 18ο Γυμνάσιο Αθηνών.</seg>
                    <seg xml:id="ParlaMint-GR_2019-01-11-S1-commons.seg487">Η Βουλή τούς καλωσορίζει.</seg>
                    <seg xml:id="ParlaMint-GR_2019-01-11-S1-commons.seg488">Τώρα τον λόγο έχει ο συνάδελφος κ. Αθανάσιος Παπαχριστόπουλος.</seg>
                </u>
                <u xml:id="ParlaMint-GR_2019-01-11-S1-commons.u63" ana="#regular" who="#ΠΑΠΑΧΡΙΣΤΟΠΟΥΛΟΣ_ΘΕΜΙΣΤΟΚΛΗ_ΑΘΑΝΑΣΙΟΣ_ΘΑΝΑΣΗΣ">
                    <seg xml:id="ParlaMint-GR_2019-01-11-S1-commons.seg489">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-11-S1-commons.seg490">Ξέρετε, οι παιδικές αναμνήσεις είναι ανεξίτηλες. Θυμάμαι, λοιπόν, στο ορεινό χωριό της Κορινθίας, το Πανόραμα, το χωριό του πατέρα μου, μια εικόνα απίστευτη: Έσφυζε από ζωή, το σχολείο ήταν γεμάτο από παιδιά και ζούσε ο κόσμος τότε, ο αγροτικός πληθυσμός, οι κτηνοτρόφοι, οι αγρότες. Πραγματικά, είχα την αίσθηση ότι ζω στο κέντρο του κόσμου σαν μικρός που ήμουν. Το αναφέρω αυτό για να δούμε ακριβώς πώς ερήμωσε αυτός ο τόπος και αν έπρεπε να γίνει ή όχι αυτό.</seg>
                    <seg xml:id="ParlaMint-GR_2019-01-11-S1-commons.seg491">Ένα δεύτερο που θέλω να αναφέρω είναι ότι υπάρχει ένα παλιό τραγούδι του Σαββόπουλου που λέει: «Στα γήπεδα η Ελλάδα αναστενάζει». Εγώ το παραφράζω λίγο λέγοντας ότι στα γήπεδα και στα μπουζούκια η Ελλάδα αναστέναζε εκείνη την εποχή, όπου βλέπαμε τα προϊόντα να πέφτουν στις χωματερές, οι αγρότες να κάνουν ψεύτικες καταγραφές προϊόντων και εκτάσεων, να υπάρχει μια απίστευτη συναλλαγή με τους συνεταιρισμούς, οι οποίοι θανατώθηκαν από αυτήν την εμπειρία και μια Αγροτική Τράπεζα, που ήταν στήριγμα, να πουλιέται στον κ. Σάλλα αντί 94 εκατομμυρίων, ενώ μόνο το κλασικό κτήριο της Αγροτικής κάνει πάνω από ένα δισεκατομμύριο και μια χώρα την αφήσατε χωρίς Κτηματολόγιο, χωρίς Δασολόγιο, χωρίς τίποτα, όπως επίσης, έβλεπα τυποποίηση και ISO να φεύγουν. Είναι απίστευτο λάδι και λεμόνια να φεύγουν και να πηγαίνουν στη Δανία. Επειδή έτυχε να πηγαινοέρχομαι στη Δανία εκείνη την εποχή, γνώριζα ότι οι Δανοί κέρδιζαν από τις αγροτικές δραστηριότητες των Ελλήνων, γιατί τυποποίηση και ISO δεν υπήρχαν.</seg>
                    <seg xml:id="ParlaMint-GR_2019-01-11-S1-commons.seg492">Αυτή την πραγματικότητα παραδώσατε και όσο και αν κάνετε φιλότιμες προσπάθειες να αποδείξετε ότι κάτι έγινε, πολύ αρνητικό, δεν θα το καταφέρετε. Είναι λίγο δύσκολο, γιατί άκουσα πολύ επιθετικούς τους συναδέλφους του ΚΙΝΑΛ και μου έκανε εντύπωση. Ήταν πραγματικά μια επιθετικότητα άνευ όρων.</seg>
                    <seg xml:id="ParlaMint-GR_2019-01-11-S1-commons.seg493">Και κάτι άλλο, για να συνεννοηθούμε με νούμερα: Δεν είπα ότι όλα είναι τέλεια. Είμαι από αυτούς που έχουν μια ευαισθησία σε αυτόν τον κόσμο, γιατί μεγάλωσα και εγώ σε χωριό, όπως οι πιο πολλοί εδώ μέσα.</seg>
                    <seg xml:id="ParlaMint-GR_2019-01-11-S1-commons.seg494">Θυμάμαι ότι ο ίδιος, ο τότε Υπουργός της Αγροτικής Ανάπτυξης, ένας έντιμος πολιτικός, ο Τσαυτάρης, με στοιχεία μισό δισεκατομμύριο, δεν μάθαμε ποτέ πού πήγε. Οι κομματικοί των συνεταιρισμών έκαναν απίστευτο πάρτι. Και αν θέλετε τη γνώμη μου, παραδώσατε την χώρα χρεωκοπημένη - πρέπει να ακούγεται αυτό, παραδώσατε χρεωκοπημένη τη χώρα - μισό δισεκατομμύριο έτσι, αέρας - τα λέει ο Τσαυτάρης, δεν τα λέω εγώ, τα είπε η συνάδελφος πριν και Υφυπουργός - και δεν μάθαμε ποτέ πού πήγε.</seg>
                    <seg xml:id="ParlaMint-GR_2019-01-11-S1-commons.seg495">Βέβαια, αυτό είχε σαν συνέπεια να απαξιωθούν οι συνεταιρισμοί που, κατά τη γνώμη μου, αν είχαν κανόνες, θα έπρεπε να δουλεύουν με υγεία και να υπάρχουν, καμμία αντίρρηση. Αυτή την πραγματικότητα ζήσαμε, ζούμε και παραδώσατε στη χώρα.</seg>
                    <seg xml:id="ParlaMint-GR_2019-01-11-S1-commons.seg496">Σημαντικό στοιχείο, όμως, σε όλη αυτή την ιστορία, είναι το εξής: Ξέρουμε ότι οι ετήσιες εισροές από τον κοινοτικό προϋπολογισμό είναι 3.000.000.000 ευρώ. Τόσες είναι. Όταν παρέλαβε αυτή η Κυβέρνηση τα πρόστιμα και οι καταλογισμοί ήταν ακριβώς 3.000.000.000 ευρώ. Μηδέν, τίποτα. Αυτό παραδώσατε. Αν δεν το ξέρετε, να το μάθετε. Αν νομίζετε ότι λέω υπερβολές, εδώ είναι τα χαρτιά και σας το αποδεικνύουν.</seg>
                    <seg xml:id="ParlaMint-GR_2019-01-11-S1-commons.seg497">Μεγάλες κουβέντες και υπερβολές δεν χωρούν σε αυτό. Αυτό πίστευα και αυτό πιστεύω. Και μου άρεσε και η ομιλία του κ. Δανέλλη, που ανέλυσε με λεπτομέρεια τα πάντα. Είναι ένας Βουλευτής διαβασμένος κατά τη γνώμη μου και τον παρακολούθησα με πολλή προσοχή, όπως επίσης άκουσα με μεγάλη προσοχή τη συνάδελφο από τον ΣΥΡΙΖΑ. Βάλατε το χέρι επί τον τύπο των ήλων. Δεν είναι μόνο ο τουρισμός, δεν είναι μόνο η ενέργεια, δεν είναι μόνο οι υπηρεσίες. Πιστεύω ότι με τον αγροτικό τομέα πρέπει κάτι να γίνει. Να λέμε και του στραβού το δίκιο, αν δεν υπήρχαν οικονομικοί μετανάστες να δουλεύουν στα κτήματα, θα είχαν διαλυθεί τελείως. Ποιος έφτασε τον αγροτικό τομέα σε αυτό το σημείο; Κάνατε κάποια κίνηση να γυρίσει η νεολαία πίσω; Κατά τη γνώμη μου, δεν κάνατε απολύτως τίποτα.</seg>
                    <seg xml:id="ParlaMint-GR_2019-01-11-S1-commons.seg498">Εδώ θέλω να επισημάνω δύο σημεία, γιατί ο χρόνος μου είναι λίγος. Προχώρησε στη διαρκή ανασυγκρότηση αυτού του χώρου μέχρι σαράντα χρόνων, με στόχο να μείνουν ή να γυρίσουν οι νεολαίοι πάλι πίσω. Τι έκανε γι' αυτή τη δουλειά; Εγώ δεν λέω ότι είναι το μεγαλύτερο βήμα. Τριακόσια εκατομμύρια σε δεκαέξι χιλιάδες νέους αγρότες. Είναι σημαντικό και πιστεύω ότι προχωρά αυτή η ιστορία. Φαντάζομαι ότι θα μπορούσα να μάθω λεπτομέρειες από τους Υπουργούς.</seg>
                    <seg xml:id="ParlaMint-GR_2019-01-11-S1-commons.seg499">Ακόμα, για πρώτη φορά, έχουμε έναν φορέα αξιοποίησης της δημόσιας αγροτικής γης. Μαράζωναν χιλιάδες εκτάσεις έτσι αφημένες. Έχει τη σημασία του αυτό, γιατί είναι πρώτη φορά που καθιερώνεται αυτό το πράγμα για νέους αγρότες, ώστε να γυρίσουν πίσω και να καλλιεργηθεί η γη με σωστό τρόπο και να μην πηγαίνουν τα προϊόντα για ISO ή τυποποίηση στη Δανία ή στην Ολλανδία.</seg>
                    <seg xml:id="ParlaMint-GR_2019-01-11-S1-commons.seg500">Ο σχετικός Οργανισμός, ο ΟΔΙΑΙΓΕ, έχει ήδη θεσμοθετηθεί. Ήδη, αυτή τη στιγμή που μιλάμε, έχει συγκροτηθεί και είναι έτοιμος να λειτουργήσει. Και ξέρω από πολλά παιδιά οικογενειακών μου φίλων που δυστυχώς έχουν πάρει πτυχία και έχουν τελειώσει πανεπιστήμιο ότι γυρνούν πίσω. Αν δεν το ξέρετε, να το μάθετε.</seg>
                    <seg xml:id="ParlaMint-GR_2019-01-11-S1-commons.seg501">Θα ήθελα ακόμη να πω το εξής: Κάποιοι νομίζουν ότι είναι προκλητικό. Όχι. Οι αγρότες έχουν υποφέρει και νομίζω ότι αυτή η ρύθμιση που έγινε για 100% διαγραφή των τόκων υπερημερίας στα δάνειά τους, διαγραφή των προστίμων και των προσαυξήσεων και αποπληρωμή σε εκατόν είκοσι δόσεις, καθώς και διαγραφή κεφαλαίου ως 60%, είναι σωστή. Κάποιοι κατηγόρησαν αυτήν την Κυβέρνηση ότι μεροληπτεί. Όχι. Είναι αδικημένος τομέας. Ας λένε ό,τι θέλουν. Έχουν περάσει σκληρά αυτοί οι άνθρωποι και ακόμα περνούν άσχημα.</seg>
                    <seg xml:id="ParlaMint-GR_2019-01-11-S1-commons.seg502">Έγινε μία αντιπαράθεση πριν. Η ανταποδοτικότητα, τα 384 ευρώ τα αυξάνει κατά πολύ. Δεν υπήρχε τίποτα πριν και το ξέρετε. Για την εθνική σύνταξη μιλάω.</seg>
                    <seg xml:id="ParlaMint-GR_2019-01-11-S1-commons.seg503">Ακόμα, οι συνεταιρισμοί δεν είναι κακό πράγμα. Αν έχουν κανόνες, είναι ό,τι καλύτερο. Γίνεται μια φοβερή προσπάθεια για πρώτη φορά να συγκροτηθούν. Αυτό το αρνητικό πρόσημο που είχαν πρέπει να τελειώσει. Είναι δύσκολο, γιατί δεν εμπιστεύεται πια ο αγρότης. Θυμάται τι έγινε. Μερικοί κομματικοί πλούτισαν - γιατί ζούμε στην επαρχία και τα ξέρουμε, δεν έχει τώρα νόημα να σας πω λεπτομέρειες - γι' αυτό πρέπει κάτι να γίνει. Πρέπει να προχωρήσει αυτή η ιστορία, γιατί πιστεύουμε ότι ο αγροτικός τομέας ήταν, είναι και θα παραμείνει πολύ δυνατός τομέας στην οικονομία της χώρας.</seg>
                    <seg xml:id="ParlaMint-GR_2019-01-11-S1-commons.seg504">Και ακόμα θέλω να πω ότι έγινε αγώνας, το ξέρουμε. Ζήσαμε μνημόνια. Ήταν επιτυχία ότι έστω και καθυστερημένα καταργήθηκε ο φόρος του κρασιού. Για μένα ήταν πάρα πολύ σημαντικό.</seg>
                    <seg xml:id="ParlaMint-GR_2019-01-11-S1-commons.seg505">Θέλω να θυμίσω, επίσης, ότι βασική προτεραιότητα ήταν να κινητοποιηθούν πόροι 6 δισεκατομμυρίων. Ακούστε λίγο, είναι μεγάλο νούμερο. Στο πλαίσιο της πολιτικής της αποκεντρωμένης εξουσίας, της αυτοδιοίκησης κ.λπ., αυτά τα 6 δισεκατομμύρια θα τα διαχειριστεί το 37%. Ποιος πραγματικά ενδιαφέρεται, λοιπόν, για την ανάπτυξη των αγροτών; Θα είναι το 37% και πιστεύω ότι είναι το πρώτο βήμα. Ήδη, το 82,6% αυτής της δημόσιας δαπάνης, δηλαδή 4,7 δισεκατομμύρια, μέσα σε τριάντα ένα μήνες έχει δεσμευθεί ότι θα είναι για πληρωμές. Να μην σας πω τι γινόταν με τις πληρωμές. Νομίζω ότι και άλλοι συνάδελφοι το είπαν και το ξεκαθάρισαν. Μόνο για τους προσεχείς μήνες προγραμματίζονται προκηρύξεις 826 εκατομμυρίων ευρώ στο πρόγραμμα αλιείας, σε όλα.</seg>
                    <seg xml:id="ParlaMint-GR_2019-01-11-S1-commons.seg506">Θέλω, κλείνοντας, διότι δεν έχω σκοπό να κάνω κατάχρηση του χρόνου, να πω ότι άκουσα πάρα πολλές φορές μεγάλους τόνους κ.λπ. και μου έρχεται στο μυαλό καμμιά φορά το εγγλέζικο ή ακόμα και το κυπριακό κοινοβούλιο. Το να κάνεις κριτική δεν είναι κακό πράγμα. Πρέπει, όμως, πρώτα να έχεις κάνει την αυτοκριτική σου, να έχεις απολογηθεί γι' αυτά, που κάνεις και μετά έχεις δικαίωμα να κάνεις και κριτική. Νομίζω ότι οι υψηλοί τόνοι, η μεγάλη επιθετικότητα και η διαστρέβλωση της πραγματικότητας δεν πείθουν.</seg>
                    <seg xml:id="ParlaMint-GR_2019-01-11-S1-commons.seg507">Ευχαριστώ.</seg>
                </u>
                <u xml:id="ParlaMint-GR_2019-01-11-S1-commons.u64" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-11-S1-commons.seg508">Ευχαριστώ, κύριε συνάδελφε.</seg>
                    <seg xml:id="ParlaMint-GR_2019-01-11-S1-commons.seg509">Θα παρέμβει τώρα η Υπουργός κ. Τελιγιορίδου και θα σας πω ποιοι θα μιλήσουν στη συνέχεια. Ακολουθούν οι δευτερολογίες των επερωτώντων, όσων θελήσουν να δευτερολογήσουν και θα κλείσει ο Υπουργός.</seg>
                    <seg xml:id="ParlaMint-GR_2019-01-11-S1-commons.seg510">Κυρία Υπουργέ, έχετε τον λόγο.</seg>
                </u>
                <u xml:id="ParlaMint-GR_2019-01-11-S1-commons.u65" ana="#regular" who="#ΤΕΛΙΓΙΟΡΙΔΟΥ_ΙΩΑΝΝΗ_ΟΛΥΜΠΙΑ">
                    <seg xml:id="ParlaMint-GR_2019-01-11-S1-commons.seg511">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-11-S1-commons.seg512">Κυρίες και κύριοι συνάδελφοι, από τη συζήτηση που διεξήχθη, παρά τις διαφορές και τις διαφωνίες, που μπορεί να διατυπώθηκαν από τους συναδέλφους στη ροή της συζήτησης, νομίζω ότι ένα πράγμα αποτελεί κοινή παραδοχή, ότι ο πρωτογενής τομέας της οικονομίας είναι ένας τομέας πάρα πολύ σημαντικός για την πορεία της χώρας μας από εδώ και στο εξής.</seg>
                    <seg xml:id="ParlaMint-GR_2019-01-11-S1-commons.seg513">Η συζήτηση, που γίνεται για τον πρωτογενή τομέα σε ευρωπαϊκό και διεθνές επίπεδο αναδεικνύει πράγματι αυτή την αξία, καθώς η διατροφική επάρκεια, η διάθεση και παραγωγή ποιοτικών προϊόντων, η ασφαλής διατροφή των πολιτών, η προστασία του περιβάλλοντος μέσα από την αντιμετώπιση των φαινομένων της κλιματικής αλλαγής, είναι θέματα τα οποία πρέπει να συζητήσουμε και από κοινού να αποφασίσουμε ότι πρέπει με την προσπάθειά μας να θωρακίσουμε το σήμερα και να προσανατολιστούμε στο μέλλον.</seg>
                    <seg xml:id="ParlaMint-GR_2019-01-11-S1-commons.seg514">Δεν μπορώ, όμως, σ' αυτήν τη σύντομη παρέμβασή μου να μην επισημάνω και κάποια σημεία στα οποία έχει γίνει διαστρέβλωση της πραγματικότητας σ' αυτήν εδώ την Αίθουσα.</seg>
                    <seg xml:id="ParlaMint-GR_2019-01-11-S1-commons.seg515">Κυρία Αραμπατζή, προφανώς και θα διαψεύσουμε τα σενάρια που θέλουν πριμ από την ελληνική Κυβέρνηση, ώστε να προωθήσουμε τους αιγοπροβατοτρόφους στην έξοδο από το επάγγελμα. Αφού, όπως είπατε, είστε πολύ διαβαστερή και διαβάζετε, θα έπρεπε να δείτε ότι αυτή η διάψευση δεν έρχεται μόνο από την πολιτική ηγεσία του Υπουργείου Αγροτικής Ανάπτυξης, αλλά και από την Κομισιόν.</seg>
                </u>
                <u xml:id="ParlaMint-GR_2019-01-11-S1-commons.u66" ana="#regular" who="#ΑΡΑΜΠΑΤΖΗ_ΑΘΑΝΑΣΙΟΥ_ΦΩΤΕΙΝΗ">
                    <seg xml:id="ParlaMint-GR_2019-01-11-S1-commons.seg516">Αναφέρθηκα στην Κομισιόν.</seg>
                </u>
                <u xml:id="ParlaMint-GR_2019-01-11-S1-commons.u67" ana="#regular" who="#ΤΕΛΙΓΙΟΡΙΔΟΥ_ΙΩΑΝΝΗ_ΟΛΥΜΠΙΑ">
                    <seg xml:id="ParlaMint-GR_2019-01-11-S1-commons.seg517">Η Κομισιόν, ξέρετε, συνήθως δεν ασχολείται με σενάρια και φήμες. Χωρίς να γνωρίζω ποια είναι τα κέντρα τα οποία προώθησαν αυτά τα σενάρια, θέλω να πω ότι έβγαλε μία ανακοίνωση, που λέει ότι δεν σχεδιάζει κίνητρα για έξοδο των κτηνοτρόφων από την αιγοπροβατοκτηνοτροφία, αλλά ακριβώς το αντίθετο. Στηρίζει την οικονομική, περιβαλλοντική και κοινωνική συμβολή της αιγοπροβατοκτηνοτροφίας στην κοινωνική συνοχή και στην ανάπτυξη.</seg>
                    <seg xml:id="ParlaMint-GR_2019-01-11-S1-commons.seg518">Χαρακτηριστικά, λοιπόν, λέει στην ανακοίνωση - και αυτό είναι κάτι που έχει γίνει μετά από πολιτικές προσπάθειες αυτής της Κυβέρνησης - ότι η φέτα παραμένει ένα εμβληματικό ελληνικό και ευρωπαϊκό προϊόν και η προσπάθεια της Ευρωπαϊκής Επιτροπής είναι να χτυπήσει τον σφετερισμό του ελληνικού προϊόντος ΠΟΠ από τις απομιμήσεις του. Αναφέρεται και συγκεκριμένα στις προσωπικές προσπάθειες του Ευρωπαίου Επιτρόπου, του κ. Χόγκαν, για εμπορικές συμφωνίες.</seg>
                    <seg xml:id="ParlaMint-GR_2019-01-11-S1-commons.seg519">Η δήλωση και η πολιτική της Ευρωπαϊκής Επιτροπής να ξέρετε ότι δεν έγινε με από μηχανής θεό. Έγινε με πολιτικές παρεμβάσεις της Κυβέρνησης ΣΥΡΙΖΑ - ΑΝΕΛ, κάτι που δεν είχε γίνει το προηγούμενο διάστημα.</seg>
                    <seg xml:id="ParlaMint-GR_2019-01-11-S1-commons.seg520">Θα μου επιτρέψετε να σας θυμίσω και τις ενέργειες των Ευρωβουλευτών σας, όταν ψήφιζαν στις 17 Φεβρουαρίου τη Συνθήκη CETA με την οποία έφυγε το ελληνικό προϊόν.</seg>
                </u>
                <u xml:id="ParlaMint-GR_2019-01-11-S1-commons.u68" ana="#regular" who="#ΑΡΑΜΠΑΤΖΗ_ΑΘΑΝΑΣΙΟΥ_ΦΩΤΕΙΝΗ">
                    <seg xml:id="ParlaMint-GR_2019-01-11-S1-commons.seg521">Μετά από κατεπείγουσα ερώτηση του κ. Κεφαλογιάννη απάντησε η επιτροπή. Αυτό δεν το λέτε.</seg>
                </u>
                <u xml:id="ParlaMint-GR_2019-01-11-S1-commons.u69" ana="#regular" who="#ΤΕΛΙΓΙΟΡΙΔΟΥ_ΙΩΑΝΝΗ_ΟΛΥΜΠΙΑ">
                    <seg xml:id="ParlaMint-GR_2019-01-11-S1-commons.seg522">Δεύτερο θέμα: επαναχάραξη μειονεκτικών περιοχών. Είναι πολιτικό θράσος να ρίχνετε την ευθύνη σε αυτήν την Κυβέρνηση για τα κριτήρια, τα οποία εσείς υπογράψατε το 2013 για την εφαρμογή του κανονισμού.</seg>
                </u>
                <u xml:id="ParlaMint-GR_2019-01-11-S1-commons.u70" ana="#regular" who="#ΑΡΑΜΠΑΤΖΗ_ΑΘΑΝΑΣΙΟΥ_ΦΩΤΕΙΝΗ">
                    <seg xml:id="ParlaMint-GR_2019-01-11-S1-commons.seg523">Έχουν βαθμό ελευθερίας τα κριτήρια.</seg>
                </u>
                <u xml:id="ParlaMint-GR_2019-01-11-S1-commons.u71" ana="#regular" who="#ΤΕΛΙΓΙΟΡΙΔΟΥ_ΙΩΑΝΝΗ_ΟΛΥΜΠΙΑ">
                    <seg xml:id="ParlaMint-GR_2019-01-11-S1-commons.seg524">Είναι πολιτικό θράσος, λοιπόν. Αν πράγματι έχουν μείνει δεκατέσσερις κοινότητες από την Περιφερειακή Ενότητα Σερρών εκτός των μειονεκτικών περιοχών, νομίζω ότι έχουν κάθε λόγο να διαμαρτυρηθούν σε εσάς που με τα δικά σας κριτήρια και τη δική σας διαπραγμάτευση έμειναν έξω.</seg>
                </u>
                <u xml:id="ParlaMint-GR_2019-01-11-S1-commons.u72" ana="#regular" who="#ΑΡΑΜΠΑΤΖΗ_ΑΘΑΝΑΣΙΟΥ_ΦΩΤΕΙΝΗ">
                    <seg xml:id="ParlaMint-GR_2019-01-11-S1-commons.seg525">Οι ογδόντα ένα πώς έγιναν δεκατέσσερις;</seg>
                </u>
                <u xml:id="ParlaMint-GR_2019-01-11-S1-commons.u73" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-11-S1-commons.seg526">Κυρία συνάδελφε, γιατί διακόπτετε;</seg>
                </u>
                <u xml:id="ParlaMint-GR_2019-01-11-S1-commons.u74" ana="#regular" who="#ΑΡΑΜΠΑΤΖΗ_ΑΘΑΝΑΣΙΟΥ_ΦΩΤΕΙΝΗ">
                    <seg xml:id="ParlaMint-GR_2019-01-11-S1-commons.seg527">Μα, δεν μπορώ. Μην τα στρεβλώνουμε.</seg>
                </u>
                <u xml:id="ParlaMint-GR_2019-01-11-S1-commons.u75" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-11-S1-commons.seg528">Ε, ναι, αλλά δεν πρέπει.</seg>
                </u>
                <u xml:id="ParlaMint-GR_2019-01-11-S1-commons.u76" ana="#regular" who="#ΤΕΛΙΓΙΟΡΙΔΟΥ_ΙΩΑΝΝΗ_ΟΛΥΜΠΙΑ">
                    <seg xml:id="ParlaMint-GR_2019-01-11-S1-commons.seg529">Η ελληνική Κυβέρνηση κάνει κάθε προσπάθεια για να εξασφαλίσει στον πρωτογενή τομέα της οικονομίας την ανάπτυξη της απασχόλησης, να αντιμετωπίσει τα προβλήματα, όπως είπα και στην πρωτολογία μου, των ελληνοποιήσεων και των παράνομων και δόλιων ενεργειών. Ταυτόχρονα, ενισχύει την εκπαίδευση των γεωργών των κτηνοτρόφων και των αλιέων. Ενισχύει και δημιουργεί την προσπάθεια της ευφυούς γεωργίας. Προσπαθούμε με κάθε τρόπο να μειώσουμε το κόστος παραγωγής. Και εδώ εντάσσονται και τα γενικά μέτρα, που αφορούν τη σταδιακή μείωση της φορολογίας, τη μείωση των ασφαλιστικών εισφορών των αγροτών κατά το ένα τρίτο, την κατάργηση του τέλους επιτηδεύματος.</seg>
                    <seg xml:id="ParlaMint-GR_2019-01-11-S1-commons.seg530">Η στόχευσή μας είναι με μέτρα και δράσεις να ενισχύσουμε τους νέους γεωργούς, τους κατ' επάγγελμα αγρότες και με μία σειρά από προτάσεις και προγράμματα για τα σχέδια βελτίωσης, για τη μεταποίηση που θεωρούμε ότι βοηθάει στην αύξηση της προστιθέμενης αξίας, για την ενίσχυση των ομάδων παραγωγών, για τα έργα υποδομών, εγγειοβελτιωτικά και αρδευτικά, για τις γεωργοπεριβαλλοντικές δράσεις. Πιστεύω ότι δίνουμε στα χέρια του αγροτικού κόσμου της χώρας εκείνα τα εργαλεία που μέσα από τη συνεργασία και τη συνεννόηση μπορούν να μας οδηγήσουν σε ένα καλύτερο μέλλον.</seg>
                    <seg xml:id="ParlaMint-GR_2019-01-11-S1-commons.seg531">Ευχαριστώ.</seg>
                </u>
                <u xml:id="ParlaMint-GR_2019-01-11-S1-commons.u77" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-11-S1-commons.seg532">Ευχαριστώ, κυρία συνάδελφε.</seg>
                    <seg xml:id="ParlaMint-GR_2019-01-11-S1-commons.seg533">Εισερχόμαστε στις δευτερολογίες.</seg>
                    <seg xml:id="ParlaMint-GR_2019-01-11-S1-commons.seg534">Τον λόγο έχει ο συνάδελφος κ. Τζελέπης.</seg>
                </u>
                <u xml:id="ParlaMint-GR_2019-01-11-S1-commons.u78" ana="#regular" who="#ΤΖΕΛΕΠΗΣ_ΓΕΩΡΓΙΟΥ_ΜΙΧΑΗΛ">
                    <seg xml:id="ParlaMint-GR_2019-01-11-S1-commons.seg535">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-11-S1-commons.seg536">Κυρίες και κύριοι συνάδελφοι της Κυβέρνησης, είστε τέσσερα χρόνια Κυβέρνηση και πραγματικά, απορώ με το θράσος να έρχεστε σήμερα παρουσία των Ελλήνων αγροτών και να λέτε ότι έχετε αλλάξει έστω κάτι προς το θετικό του.</seg>
                    <seg xml:id="ParlaMint-GR_2019-01-11-S1-commons.seg537">Αναφέρατε προηγουμένως ότι έχετε σχέδιο εθνικής ανασυγκρότησης του αγροτικού τομέα. Το καταθέσατε κιόλας και στη Βουλή. Τι καταθέσατε στη Βουλή;</seg>
                    <seg xml:id="ParlaMint-GR_2019-01-11-S1-commons.seg538">Εγώ, κύριε Υπουργέ, επειδή είστε νέος Υπουργός, δεν θα ήθελα ποτέ να ήμουν στη θέση σας να υπερασπιστώ το ανύπαρκτο έργο του προηγούμενου. Καταθέσατε μιάμιση σελίδα για τον βασικότερο τομέα της οικονομίας. Από τη μιάμιση σελίδα, η μία σελίδα είναι το πώς θα κατανεμηθούν και τι πράττετε για τις ενισχύσεις για την ΚΑΠ τα 19,7 δισεκατομμύρια της επταετίας 2014-2020 που εξασφάλισε η κυβέρνηση ΠΑΣΟΚ.</seg>
                </u>
                <u xml:id="ParlaMint-GR_2019-01-11-S1-commons.u79" ana="#regular" who="#ΑΡΑΧΩΒΙΤΗΣ_ΓΕΩΡΓΙΟΥ_ΣΤΑΥΡΟΣ">
                    <seg xml:id="ParlaMint-GR_2019-01-11-S1-commons.seg539">Μία σύνοψη είναι!</seg>
                </u>
                <u xml:id="ParlaMint-GR_2019-01-11-S1-commons.u80" ana="#regular" who="#ΤΖΕΛΕΠΗΣ_ΓΕΩΡΓΙΟΥ_ΜΙΧΑΗΛ">
                    <seg xml:id="ParlaMint-GR_2019-01-11-S1-commons.seg540">Να το ξεκαθαρίσουμε αυτό. Αυτό παραδώσατε στην Βουλή προηγουμένως. Παραδώσατε μιάμιση σελίδα για το εθνικό σχέδιο παραγωγικής ανασυγκρότησης.</seg>
                    <seg xml:id="ParlaMint-GR_2019-01-11-S1-commons.seg541">Και ρωτάτε τι κάναμε εμείς; Εγώ δεν θα σας πω τι κάναμε εμείς τα προηγούμενα χρόνια για τον αγροτικό χώρο. Το ξέρουν και το βιώνουν πολύ καλά οι αγρότες. Τώρα έχουν μέτρο σύγκρισης. Δεν σας ήξεραν μέχρι χθες. Πίστευαν τα μεγάλα παραμύθια και τα εύκολα λόγια.</seg>
                    <seg xml:id="ParlaMint-GR_2019-01-11-S1-commons.seg542">Θα σας πω τι κάναμε τελευταία, την περίοδο της κρίσης. Να πάρουμε τη διακυβέρνηση 2010-2012 με Πρωθυπουργό τον Γιώργο Παπανδρέου. Κρατήσαμε εκτός μνημονιακών πολιτικών τον αγροτικό τομέα και το Υπουργείο Ανάπτυξης. Και δεν θίξαμε ούτε ένα ευρώ - μα, ούτε ένα ευρώ - στον αγρότη.</seg>
                    <seg xml:id="ParlaMint-GR_2019-01-11-S1-commons.seg543">Το γνωρίζουν και το ξέρουν πολύ καλά οι αγρότες και μάλιστα για να μειώσουμε το κόστος παραγωγής, πήγαμε την επιστροφή ΦΠΑ από το 6% στο 11% το 2010 και μέσα στο 2011 την επιστροφή του ειδικού φόρου κατανάλωσης πετρελαίου από τα 120 εκατομμύρια στα 160 εκατομμύρια, αυτά τα οποία εσείς καταργήσατε. Και λέτε τώρα τι κάναμε εμείς για τον πρωτογενή τομέα, εν αντιθέσει με εσάς, όπου τα τέσσερα αυτά χρόνια ο αγρότης έχασε από το εισόδημα του ετησίως κοντά στο 1,5 δισεκατομμύριο.</seg>
                    <seg xml:id="ParlaMint-GR_2019-01-11-S1-commons.seg544">Ο στόχος σας ήταν από την πρώτη στιγμή το πώς θα κάνετε φοροαφαίμαξη και εισφοροληστρική πολιτική των άμεσων ενισχύσεων, γιατί τα θεωρούσατε εύκολο χρήμα. Γι' αυτό και εκτινάξατε τη φορολογία από το 13% στο 22,45%, γι' αυτό διαλύσατε τον ΟΓΑ και τριπλασιάσατε τις ασφαλιστικές εισφορές.</seg>
                    <seg xml:id="ParlaMint-GR_2019-01-11-S1-commons.seg545">Και μην έρχεστε σήμερα εδώ και μας λέτε ότι στον ΟΓΑ 500 εκατομμύρια ευρώ χάθηκαν από το PSI! Ο ΟΓΑ δεν είχε ποτέ αποθεματικά. Να σας το τονίσω αυτό. Κάθε χρόνο χρηματοδοτούνταν ως ΟΓΑ από τον κρατικό προϋπολογισμό, γιατί δεν ήταν μόνο οι ασφαλίσεις των αγροτών, κάλυπτε και μία σειρά άλλες ασφαλίσεις όπου δεν υπήρχαν αντίστοιχες εισφορές, είτε αυτοί ήταν ανασφάλιστοι υπερήλικες, είτε ήταν παλιννοστούντες, είτε μια σειρά από συντάξεις Ίμβρο, Τένεδο και δεν συμμαζεύεται. Άρα δεν έχει αποθεματικά. Ποια 500 εκατομμύρια λέτε ότι χάθηκαν από το PSI; Για όνομα του Θεού!</seg>
                    <seg xml:id="ParlaMint-GR_2019-01-11-S1-commons.seg546">Κοίταξε να δείτε, είναι εγκληματικό αυτό που γίνεται, να συμφωνήσουμε σε κάτι. Σήμερα υπάρχουν κύριες συντάξεις του ΟΓΑ, που βγαίνουν οι αγρότες, που ξεκινάνε τα 120 ευρώ. Αν ένας αγρότης είναι είκοσι χρόνια ασφαλισμένος στον ΟΓΑ και βγει σήμερα με το νόμο Κατρούγκαλου, θα πάρει 120 ευρώ. Για να πάρει τα 380 ευρώ εθνική σύνταξη, θέλει σαράντα χρόνια. Αλλά και αυτά τα 120 ευρώ ακόμα - δεν είναι δική σας αρμοδιότητα - δεν τα παίρνουν. Δεν ξέρω πότε θα τα πάρουν. Σας είπα προηγουμένως, αν έχει και κάποια ασφάλιση σε κάποιο άλλο ταμείο ή στο εξωτερικό, τελείωσε, χάθηκε ο αγρότης! Και δεν υπάρχει και προκαταβολή σύνταξης στους αγρότες, εν αντιθέσει με τις άλλες τάξεις και κοινωνικές ομάδες.</seg>
                    <seg xml:id="ParlaMint-GR_2019-01-11-S1-commons.seg547">Κύριε Πρόεδρε, λίγο την ανοχή σας.</seg>
                    <seg xml:id="ParlaMint-GR_2019-01-11-S1-commons.seg548">Σε σχέση τώρα με όλα αυτά τα οποία είπατε προηγουμένως ως προς τη νέα ΚΑΠ, κοιτάξτε να δείτε. Πάντα οι διαπραγματεύσεις για την ΚΑΠ, για την Κοινή Αγροτική Πολιτική, ήταν μία δύσκολη άσκηση στις διαπραγματεύσεις με την Ευρωπαϊκή Ένωση. Σας είπα προηγουμένως ότι το 2012 η κυβέρνηση ΠΑΣΟΚ εξασφάλισε τα 19,7 δισεκατομμύρια: 15 δισεκατομμύρια άμεσες ενισχύσεις και 4,7 δισεκατομμύρια δεύτερος πυλώνας. Και τότε υπήρχε πρόβλημα, γιατί αυξήθηκαν τα κράτη - μέλη από είκοσι σε είκοσι επτά.</seg>
                    <seg xml:id="ParlaMint-GR_2019-01-11-S1-commons.seg549">Σήμερα η πρώτη εκτίμηση είναι με τις διαπραγματεύσεις που κάνετε εσείς, ότι χάνουμε περίπου το 7% με 8%. Χάνονται 1,4 δισεκατομμύρια από αυτά μέχρι στιγμής. Θα δεχτούμε εμείς να πληρώσουμε το Brexit; Θα δεχτούμε να πληρώσουμε τη μεταναστευτική πολιτική; Θα δεχθούμε να πληρώσουμε την ασφάλεια της Ευρώπης μέσα από την Κοινή Αγροτική Πολιτική;</seg>
                    <seg xml:id="ParlaMint-GR_2019-01-11-S1-commons.seg550">Από την άλλη πλευρά, κινδυνεύουμε με επανεθνικοποίηση - από την πίσω πόρτα - μέσω των εθνικών σχεδίων, που πρέπει να κάνουμε ως χώρα για να αιτιολογήσουμε την απορρόφηση των άμεσων ενισχύσεων.</seg>
                    <seg xml:id="ParlaMint-GR_2019-01-11-S1-commons.seg551">Κι εγώ σας ρωτώ, κύριε Υπουργέ: Με τον διοικητικό μηχανισμό του Υπουργείου Αγροτικής Ανάπτυξης, όπως είναι σήμερα, μπορούμε να είμαστε σίγουροι ότι κάθε χρόνο θα έχουμε τις ενισχύσεις που έχουμε, εκεί όπου θα καταλήξουν;</seg>
                    <seg xml:id="ParlaMint-GR_2019-01-11-S1-commons.seg552">Πραγματικά, όμως, επειδή για τη νέα ΚΑΠ είναι πολύ μεγάλο θέμα και δεν έγινε μέχρι σήμερα καμμία συζήτηση σε επίπεδο Βουλής για το τι διαπραγματεύεστε, το πώς διαπραγματεύεστε, ποιες συμμαχίες έχετε δημιουργήσει σε επίπεδο άλλων χωρών της Ευρωπαϊκής Ένωσης, ούτως ώστε να εξασφαλίσουμε τα μέλη, θα σας πρότεινα άμεσα να γίνει συζήτηση για τη νέα ΚΑΠ στην Επιτροπή Παραγωγής και Εμπορίου της Βουλής.</seg>
                    <seg xml:id="ParlaMint-GR_2019-01-11-S1-commons.seg553">Γιατί η νέα ΚΑΠ, όπως έρχεται, είναι και ανατρεπτική και δύσκολα διαχειρίσιμη, σύνθετη και γραφειοκρατική και κινδυνεύουμε να έχουμε μέσω της επικουρικότητας ένα μέρος επανεθνικοποίησης. Κινδυνεύουμε δε, από την άλλη πλευρά, με την περισσότερο φιλοπεριβαλλοντολογική στόχευση που έχει.</seg>
                    <seg xml:id="ParlaMint-GR_2019-01-11-S1-commons.seg554">Όμως, δεν καταλαβαίνω. Οι μόνοι που πληρώνουν το περιβάλλον σήμερα είναι οι αγρότες μέσα από τη νέα ΚΑΠ. Όμως, πρέπει να δούμε εμείς αν πρέπει να πληρώσουμε περισσότερα απ' ό,τι πρέπει να πληρώσουν οι βόρειες χώρες, οι οποίες έχουν αυξημένη και μεγάλης εντάσεως βοοτροφία και κτηνοτροφία σε μεγάλα ζώα ιδιαίτερα, όπου εκεί επιβαρύνεται το περιβάλλον. Αυτά είναι θέματα για τη νέα ΚΠΑ, που πραγματικά πρέπει να συζητηθούν εκτενέστερα.</seg>
                    <seg xml:id="ParlaMint-GR_2019-01-11-S1-commons.seg555">Σε σχέση με την απορροφητικότητα, δεν χρειάζεται να το πω εγώ. Το ξέρουν οι αγρότες. Για τους νέους αγρότες δύο χρόνια κάνετε επαναπροκηρύξεις. Τον τρίτο χρόνο κλείσατε το Πρόγραμμα Νέων Αγροτών. Όσο για τα σχέδια βελτίωσης, εκεί θα δείτε ότι θα χάσει η μάνα το παιδί και το παιδί τη μάνα. Κάνατε επαναλαμβανόμενες επαναπροκηρύξεις και σήμερα δεν τολμάτε να κλείσετε τις αξιοποιήσεις, γιατί το πολιτικό κόστος θα είναι μεγάλο σε σχέση με τις ορέξεις που ανοίξατε.</seg>
                    <seg xml:id="ParlaMint-GR_2019-01-11-S1-commons.seg556">Όσον αφορά τη βιολογική γεωργία και το πρόγραμμα που ανοίξατε πρόσφατα, από 402 εκατομμύρια προκηρύξατε τα 200. Μένουν έξω δυναμικές βιολογικές καλλιέργειες, όπως δενδρώδη, καπνός, βιολογικός καπνός και μία σειρά από άλλα. Ακόμα και τα οπωροκηπευτικά έχουν πρόβλημα.</seg>
                    <seg xml:id="ParlaMint-GR_2019-01-11-S1-commons.seg557">Δηλαδή, πού κάνατε τη διαχείριση; Πόση απορροφητικότητα έχετε; Είναι από συνεχόμενα, συνδεόμενα έργα της προηγούμενης ΚΑΠ. Είναι εξισωτική για αροτραίες καλλιέργειες. Δεν έχετε κάνει καμμία απορρόφηση σε σχέση με τα προγράμματα που έπρεπε να έχετε ανοίξει εσείς.</seg>
                    <seg xml:id="ParlaMint-GR_2019-01-11-S1-commons.seg558">Όμως, ξέρετε πολύ καλά ότι είστε μία Κυβέρνηση σε αποδρομή, είστε μία Κυβέρνηση, η οποία θα αφήσει όλα αυτά τα ανοιχτά θέματα στην επόμενη Κυβέρνηση. Απλώς, τώρα λέτε μεγάλα λόγια για να δημιουργείτε εντυπώσεις.</seg>
                    <seg xml:id="ParlaMint-GR_2019-01-11-S1-commons.seg559">Κλείνω, κύριε Πρόεδρε, και ευχαριστώ για την ανοχή σας αναφερόμενος στους ελέγχους που ακούσαμε. Άρχισε να κατρακυλάει η τιμή στο αιγοπρόβειο γάλα πριν ένα χρόνο και κάτι, όταν κλείστηκε η μεγαλύτερη συμφωνία της χώρας από τον μεγαλύτερο μεταποιητή φέτας με 3,60 παραδοτέα σε σουπερμάρκετ του εξωτερικού.</seg>
                    <seg xml:id="ParlaMint-GR_2019-01-11-S1-commons.seg560">Κι εγώ ρωτώ: Τι έκανε το Υπουργείο; Τι έκανε η Επιτροπή Ανταγωνισμού; Χρειάζονται τέσσερα κιλά γάλα για να γίνει ένα κιλό φέτα. Στα 3,60 τι θα έβαζε; Νερό; Έγινε καμμία κίνηση τότε; Όχι. Για ποιους ελέγχους μιλάμε;</seg>
                    <seg xml:id="ParlaMint-GR_2019-01-11-S1-commons.seg561">Έχετε τα ισοζύγια σήμερα των μεταποιητικών βιομηχανιών, όταν εσείς με δική σας υπουργική απόφαση, την 1384/16-3-2018, αυτό το σύστημα που επιβάλλετε για να γίνουν οι έλεγχοι δεν λειτούργησε μέχρι σήμερα.</seg>
                    <seg xml:id="ParlaMint-GR_2019-01-11-S1-commons.seg562">Άκουσα προηγουμένως να λέτε: «Μα, εμείς μεριμνούμε να λειτουργήσει η αγορά, ψηφίσαμε νόμο για τη διακίνηση των νωπών οπωροκηπευτικών, για την αποπληρωμή άμεσα σε εξήντα μέρες». Εφαρμόζεται αυτός ο νόμος;</seg>
                </u>
                <u xml:id="ParlaMint-GR_2019-01-11-S1-commons.u81" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-11-S1-commons.seg563">Κύριε συνάδελφε, ολοκληρώστε παρακαλώ.</seg>
                </u>
                <u xml:id="ParlaMint-GR_2019-01-11-S1-commons.u82" ana="#regular" who="#ΤΖΕΛΕΠΗΣ_ΓΕΩΡΓΙΟΥ_ΜΙΧΑΗΛ">
                    <seg xml:id="ParlaMint-GR_2019-01-11-S1-commons.seg564">Ολοκληρώνω, κύριε Πρόεδρε.</seg>
                    <seg xml:id="ParlaMint-GR_2019-01-11-S1-commons.seg565">Βγάλατε υπουργική απόφαση; Μπορείτε να εφαρμόσετε αυτόν το νόμο που ψηφίσατε εσείς; Τριάντα ημέρες ήταν η αποπληρωμή. Τις πήγατε στις εξήντα. Θα τις συνδέσετε - λέει - με τις τράπεζες και όλα αυτά. Κάνατε τίποτα; Βγάλατε υπουργική απόφαση; Δεν εφαρμόζεται αυτός ο νόμος. Αυτές είναι οι πολιτικές σας.</seg>
                </u>
                <u xml:id="ParlaMint-GR_2019-01-11-S1-commons.u83" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-11-S1-commons.seg566">Κύριε συνάδελφε, ολοκληρώσατε παρακαλώ.</seg>
                </u>
                <u xml:id="ParlaMint-GR_2019-01-11-S1-commons.u84" ana="#regular" who="#ΤΖΕΛΕΠΗΣ_ΓΕΩΡΓΙΟΥ_ΜΙΧΑΗΛ">
                    <seg xml:id="ParlaMint-GR_2019-01-11-S1-commons.seg567">Κλείνω λέγοντας ότι πρέπει πραγματικά - και σας καλώ, κύριε Υπουργέ - να έχουμε χρόνο να κάνουμε μία εκτενέστερη συζήτηση σε μία θετική κατεύθυνση για ένα σημαντικό τομέα της οικονομίας, να γίνει μία συζήτηση και για τη νέα ΚΑΠ ιδιαίτερα, αλλά και για μέτρα που πρέπει άμεσα να πάρουμε για τον πρωτογενή τομέα, αν θέλουμε να έχουμε ένα μίνιμουμ διατροφικής επάρκειας στη χώρα, αν θέλουμε να κρατήσουμε τους αγρότες στην ελληνική περιφέρεια, να μπορούν να ζήσουν από το αγροτικό εισόδημα και να κρατήσουμε και την κοινωνική συνοχή.</seg>
                </u>
                <u xml:id="ParlaMint-GR_2019-01-11-S1-commons.u85" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-11-S1-commons.seg568">Ευχαριστούμε, κύριε συνάδελφε.</seg>
                    <seg xml:id="ParlaMint-GR_2019-01-11-S1-commons.seg569">Ο συνάδελφος κ. Κεγκέρογλου έχει τον λόγο.</seg>
                </u>
                <u xml:id="ParlaMint-GR_2019-01-11-S1-commons.u86" ana="#regular" who="#ΚΕΓΚΕΡΟΓΛΟΥ_ΑΛΕΞΑΝΔΡΟΥ_ΒΑΣΙΛΕΙΟΣ">
                    <seg xml:id="ParlaMint-GR_2019-01-11-S1-commons.seg570">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-11-S1-commons.seg571">Στη διαδικασία παρακολουθούσαμε βέβαια τον Υπουργό να κάνει μία αγωνιώδη προσπάθεια να δικαιολογήσει τα αδικαιολόγητα και βεβαίως να μιλήσει για κάποια αποσπασματικά και επιμέρους μέτρα που πήρε αυτή η Κυβέρνηση. Όμως, δεν απάντησε στο κεντρικό ζήτημα που έχει να κάνει με το σχέδιο για αγροτική ανάπτυξη, την αξιοποίηση των θεσμικών εργαλείων και των χρημάτων τα οποία είναι στη διάθεση της χώρας, όπως βεβαίως για τις ολιγωρίες και τις λαθεμένες επιλογές σε πάρα πολλά θέματα. Και δεν το έπραξε, γιατί προσπάθησε να καλύψει την προηγούμενη πολιτική ηγεσία αφενός, η οποία όμως αξιολογήθηκε και από τον Πρωθυπουργό σας και γι' αυτό ξηλώθηκαν όλοι μαζί, αλλά και γιατί η πραγματικότητα διαψεύδει αυτά τα οποία είπατε.</seg>
                    <seg xml:id="ParlaMint-GR_2019-01-11-S1-commons.seg572">Η αγορά για τα βασικά προϊόντα έχει καταρρεύσει. Μιλήσαμε για το γάλα, μιλήσαμε για το ελαιόλαδο και τα άλλα προϊόντα. Το βλέπετε, οι παραγωγοί συνθλίβονται κάτω την πίεση του αθέμιτου ανταγωνισμού από τη μία, των ελληνοποιήσεων και την απουσία ελέγχων.</seg>
                    <seg xml:id="ParlaMint-GR_2019-01-11-S1-commons.seg573">Ταυτόχρονα, δεν υπάρχει καμμία ωφέλεια στον καταναλωτή, καμία μα καμία ωφέλεια. Αντίθετα, με τις αθρόες ελληνοποιήσεις, έχουμε και προϊόντα τα οποία τον εξαπατούν. Σ' αυτό σηκώνετε τα χέρια. Είστε αδιάφοροι. Αλλάξτε πολιτική, αν θέλετε. Αν δεν θέλετε ή δεν μπορείτε, νομίζω ότι ήρθε η ώρα να αλλάξετε και ως πρόσωπα, αλλά και ως Κυβέρνηση.</seg>
                    <seg xml:id="ParlaMint-GR_2019-01-11-S1-commons.seg574">Μιλήσατε για 40% απορρόφηση στο Πρόγραμμα Αγροτικής Ανάπτυξης. Οι αριθμοί δεν λένε από μόνοι τους τίποτα. Είναι 33,3% βεβαίως από την Επιτροπή Παρακολούθησης, αλλά να δεχτούμε το 40%; Δεχόμαστε το 40%. Σε ποιους τομείς είναι; Είναι προγράμματα που έτρεχαν, είναι οφειλόμενα, είναι ειλημμένες υποχρεώσεις.</seg>
                    <seg xml:id="ParlaMint-GR_2019-01-11-S1-commons.seg575">Τα βασικά προγράμματα για τη στήριξη των ομάδων παραγωγών, για την παροχή γεωργικών συμβουλών, για την ενίσχυση της παραγωγικής διαδικασίας είναι στο 0%. Σας κατέθεσα τα στοιχεία. Γιατί δεν κάνετε κάτι σε αυτό, έστω τώρα; Αδρανήσατε τόσο καιρό. Γιατί;</seg>
                    <seg xml:id="ParlaMint-GR_2019-01-11-S1-commons.seg576">Είπατε για την κατάργηση του φόρου του κρασιού. Μα, όταν τον βάζατε, που σας το λέγαμε, δεν ίσχυαν αυτά; Και εν πάση περιπτώσει, καταργήσατε τον φόρο στο κρασί και δεν εφαρμόζετε την απόφαση του Συμβουλίου της Επικρατείας να επιστρέψετε ως αχρεωστήτως καταβληθέντα τα παράνομα εισπραχθέντα;</seg>
                    <seg xml:id="ParlaMint-GR_2019-01-11-S1-commons.seg577">Είναι παρανόμως εισπραχθέντα. Θα τα επιστρέψετε στους παραγωγούς, θα τα επιστρέψετε στις συνεταιριστικές οργανώσεις και τις ομάδες παραγωγών, διότι κακώς τα εισπράξετε. Και βέβαια θα πρέπει να σταματήσει αυτό με τα ελληνικά κρασιά στα ακριτικά νησιά, όπως στη Λήμνο και άλλα. Δεν μπορεί να συνεχίζεται η επιβολή υψηλού φόρου κατανάλωσης. Πρέπει να πάει τουλάχιστον στα επίπεδα του 2009.</seg>
                    <seg xml:id="ParlaMint-GR_2019-01-11-S1-commons.seg578">Είπατε ότι μειώνονται από 1η Ιανουαρίου οι ασφαλιστικές εισφορές. Ε, όχι δεν μειώνονται. Ουσιαστικά θα είναι στο ίδιο επίπεδο και μάλιστα ένα μεγάλο ποσοστό αγροτών θα πληρώσει μικρή αύξηση. Γιατί; Γιατί ταυτόχρονα με τη μείωση που κάνατε, καταργείτε την έκπτωση που προβλεπόταν. Στην πράξη αυτό είναι.</seg>
                    <seg xml:id="ParlaMint-GR_2019-01-11-S1-commons.seg579">Έχουμε πάρα πολύ σημαντικό θέμα με τις αποζημιώσεις για τις οποίες είπατε ότι καταβάλλονται στην ώρα τους. Οι αγρότες γνωρίζουν ότι ο ΕΛΓΑ πληρώνει το 30%. Μάλιστα έχω συγκεκριμένο παράδειγμα όπου ζημιές του 2017 πληρώθηκαν πριν δύο μήνες, το 30% των ζημιών. Είχε πληρωθεί μόνο το 70%. Πληρώνονται με καθυστέρηση και με δόσεις. Το γνωρίζουν καλά οι αγρότες από την Κρήτη ως τον Έβρο. Δεν είναι όμως μόνο αυτό το ζήτημα. Το ζήτημα είναι ότι περιορίζεστε σε αυτά και ταυτόχρονα βάζετε μεγάλους φραγμούς.</seg>
                    <seg xml:id="ParlaMint-GR_2019-01-11-S1-commons.seg580">Ως προς την υπερφορολόγηση πείτε μας. Θα αποδεχθείτε την πρόταση νόμου που έχουμε κάνει για να επανέλθει ο συντελεστής φορολόγησης στο 13%, για να είναι οι επιδοτήσεις ακατάσχετες στο σύνολό τους - και οι ενισχύσεις και οι αποζημιώσεις και όχι μόνο η ενιαία ενίσχυση - και βέβαια αφορολόγητες μέχρι τις 20.000, για να μπορεί στη συνέχεια από εκεί και πάνω να ενισχυθεί η ομάδα παραγωγών;</seg>
                    <seg xml:id="ParlaMint-GR_2019-01-11-S1-commons.seg581">Έχουμε προτείνει ένα νέο σύστημα ασφαλιστικών εισφορών. Πείτε τη γνώμη σας στο Υπουργείο Εργασίας. Δεν γίνεται με τον τρόπο που είναι σήμερα συνδεδεμένο με το εισόδημα. Αποτελεί φραγμό για την ανάπτυξη.</seg>
                    <seg xml:id="ParlaMint-GR_2019-01-11-S1-commons.seg582">Τέλος, για τις ομάδες παραγωγών, δεν έχετε αντιληφθεί ότι διαλύονται; Η υψηλή φορολόγηση και οι υψηλές ασφαλιστικές εισφορές εκεί οδηγούν.</seg>
                    <seg xml:id="ParlaMint-GR_2019-01-11-S1-commons.seg583">Έχουμε καταθέσει μία ολοκληρωμένη πρόταση που λέει ότι τα εισοδήματα από τα αγροτικά προϊόντα που διακινούνται μέσα από τις ομάδες παραγωγών θα λαμβάνονται υπ' όψιν ως εισόδημα μειωμένο κατά 35% και ταυτόχρονα για τους μικρούς παραγωγούς θα έχουμε 5% επιπλέον επιστροφή ΦΠΑ, ένα μέτρο το οποίο θα μπορεί να είναι ουσιαστικό. Η κατάργηση του τέλους επιτηδεύματος πρέπει να γίνει για όλες τις επιχειρήσεις και δεν αρκεί για τη συγκεκριμένη περίπτωση, αν και ήταν ένα βήμα - το αναγνωρίζετε, φαίνεται - αλλά είναι αναποτελεσματικό.</seg>
                    <seg xml:id="ParlaMint-GR_2019-01-11-S1-commons.seg584">Τέλος, για τους νέους αγρότες έχουμε προτείνει τριετή καταβολή μόνο για την ασφάλιση στην υγεία, προκειμένου να δοθεί ένα κίνητρο στήριξής τους.</seg>
                    <seg xml:id="ParlaMint-GR_2019-01-11-S1-commons.seg585">Κύριε Υπουργέ, κύριοι Υπουργοί, εμείς με την επερώτηση αυτή δεν κάναμε μόνο κριτική, δεν σας εγκαλέσαμε μόνο γι' αυτά που δεν κάνετε ή γι' αυτά που κάνετε λάθος. Σας καταθέσαμε ξανά τις προτάσεις. Στέκει η πρόταση νόμου και στο ερώτημα που κάνω κάθε φορά στη Διάσκεψη των Προέδρων, γιατί δεν έρχεται η πρόταση νόμου για συζήτηση στην επιτροπή, η απάντηση είναι γιατί τα Υπουργεία αρνούνται να έρθουν να τη συζητήσουν. Και βέβαια, αφορά κυρίως το Υπουργείο Οικονομικών, Εργασίας, αλλά αφορά και εσάς. Είναι θέματα του Υπουργείου Αγροτικής Ανάπτυξης.</seg>
                    <seg xml:id="ParlaMint-GR_2019-01-11-S1-commons.seg586">Ευχαριστώ, κύριε Πρόεδρε.</seg>
                </u>
                <u xml:id="ParlaMint-GR_2019-01-11-S1-commons.u87" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-11-S1-commons.seg587">Ευχαριστώ, κύριε συνάδελφε.</seg>
                    <seg xml:id="ParlaMint-GR_2019-01-11-S1-commons.seg588">Ο συνάδελφος κ. Κουτσούκος έχει τον λόγο.</seg>
                </u>
                <u xml:id="ParlaMint-GR_2019-01-11-S1-commons.u88" ana="#regular" who="#ΚΟΥΤΣΟΥΚΟΣ_ΔΗΜΗΤΡΙΟΥ_ΓΙΑΝΝΗΣ">
                    <seg xml:id="ParlaMint-GR_2019-01-11-S1-commons.seg589">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2019-01-11-S1-commons.seg590">Αναφέρθηκε ο Υπουργός σε κάποιο μυθιστόρημα, το οποίο όντως δεν το έχουμε διαβάσει. Όμως, έχουμε διαβάσει καλά, κύριε Υπουργέ, το μυθιστόρημα που γράφετε εσείς τώρα, η Κυβέρνησή σας, με τίτλο «Η Συνέχεια των Ψεμάτων». Διότι αντί να κάνετε μία σοβαρή προσέγγιση στα ζητήματα των διαρθρωτικών αλλαγών, πέραν της κριτικής που ασκήσαμε στη διαχείριση, επιχειρήσατε με πολύ εύκολο τρόπο να τα χρεώσετε όλα στους προηγούμενους, λέγοντας μάλιστα και τεράστια ψέματα.</seg>
                    <seg xml:id="ParlaMint-GR_2019-01-11-S1-commons.seg591">Εδώ, κύριε Υπουργέ, είναι ο ν.4172/2013, ο οποίος στο άρθρο 21 λέει ότι ειδικά για τον προσδιορισμό του εισοδήματος από αγροτική επιχειρηματική δραστηριότητα στα έσοδα από επιχειρηματικές συναλλαγές περιλαμβάνονται τα έσοδα από παραγωγή γεωργικών, κτηνοτροφικών, δασοκομικών, υλοτομικών και αλιευτικών προϊόντων. Δεν μιλάει ούτε για τις επιδοτήσεις ούτε για τις αποζημιώσεις τις οποίες εσείς φορολογήσατε. Συμβιβαστείτε μία φορά με την αλήθεια και πείτε «κάναμε λάθος και πάμε να το διορθώσουμε».</seg>
                    <seg xml:id="ParlaMint-GR_2019-01-11-S1-commons.seg592">Σας είπα με στοιχεία που προκύπτουν από την Εθνική Στατιστική Υπηρεσία, την οποία τώρα και εσείς αναγνωρίζετε, ότι είχαμε μία πτώση της ακαθάριστης αξίας των τιμών παραγωγού στη ζωική παραγωγή από 2,7 δισεκατομμύρια στα 2,4 δισεκατομμύρια. Τι νόημα έχει να μας λέτε ότι κάνατε ελέγχους, ότι είδατε τα ισοζύγια, όταν δεν μπορείτε να εξηγήσετε τι οδήγησε σε αυτή την πτώση της τιμής παραγωγού, στο σύνολο δηλαδή που εισπράττει η κτηνοτροφία; Μπορείτε να μας εξηγήσετε, δηλαδή, γιατί χωρίς να αλλάξουν τα βασικά δεδομένα, όπως προκύπτουν από τα ισοζύγια, μειώθηκαν τόσο δραματικά οι τιμές στο γάλα των παραγωγών; Μπορείτε να δώσετε μία εξήγηση; Πήρατε μία ουσιαστική πολιτική πρωτοβουλία; Όταν σας κάναμε την ερώτηση, είπατε ότι δεν έχετε καν δώσει στην Επιτροπή Ανταγωνισμού τη δυνατότητα να ελέγξει αν υπάρχουν αθέμιτες πρακτικές, αν υπάρχουν καρτέλ, αν υπάρχουν συνεννοήσεις, πέραν των ελληνοποιήσεων που ανέφερε ο κ. Τζελέπης νωρίτερα.</seg>
                    <seg xml:id="ParlaMint-GR_2019-01-11-S1-commons.seg593">Από τα στοιχεία της ΕΣΥΕ, επίσης, μια και η Υφυπουργός σας με έναν τρόπο απαράδεκτο στη ρητορεία του ΣΥΡΙΖΑ τα χρέωσε όλα στους προηγούμενους, νομίζω ότι δεν έχει διαβάσει πως οι τιμές παραγωγού από το 2010 έως το 2014, τα χρόνια δηλαδή της κρίσης που μειώθηκε το ΑΕΠ, όχι μόνο παρέμειναν αμετάβλητες, αλλά αυξήθηκαν οριακά. Δηλαδή, το σύνολο της ζωικής και της φυτικής παραγωγής ήταν 9,3 δισεκατομμύρια το 2010 και το 2014 ήταν 9,4 και αυξήθηκε το 2017 σε 10,038. Την περίοδο δηλαδή της κρίσης, επειδή εμείς φροντίσαμε να μην έρθει το μνημόνιο στο Υπουργείο Αγροτικής Ανάπτυξης, δεν βάλαμε πρόσθετους φόρους, δεν βάλαμε πρόσθετες εισφορές, δεν βάλαμε φόρους στην παραγωγή, κρατήθηκε η αγροτική παραγωγή. Και ήρθατε εσείς, την περίοδο που η Ελλάδα ξεπέρασε την κρίση, όπως λέτε, και είχε μία μικρή - έστω - αύξηση του ΑΕΠ, να βάλετε φόρους στην παραγωγή, πρόσθετους φόρους και εισφορές στους αγρότες.</seg>
                    <seg xml:id="ParlaMint-GR_2019-01-11-S1-commons.seg594">Απόδειξη αυτού είναι ότι ενώ το αγροτικό εισόδημα δηλωνόταν στο 1,5 δισεκατομμύριο, έφτασε στο 1.250.000.000. Δεν σας προβληματίζει αυτό; Δεν καταλάβατε, δηλαδή, ότι οι αγρότες δηλώνουν το χαμηλότερο δυνατό, για να αποφύγουν τους φόρους και τις εισφορές; Και δεν διαβάζετε καν την πρόταση που έχουμε καταθέσει για να δείτε τα μέτρα που προτείνουμε, για να μειώσουμε τον φόρο στο 13%, όπως ήταν, για να δώσουμε κίνητρα στις ομάδες, για να φύγει ο φόρος επιτηδεύματος, για να πάμε στις εκατόν είκοσι δόσεις, για να γίνουν, δηλαδή, παρεμβάσεις οργανωτικές αναδιάρθρωσης του πρωτογενή τομέα και μέτρα που θα ενισχύσουν την παραγωγή;</seg>
                    <seg xml:id="ParlaMint-GR_2019-01-11-S1-commons.seg595">Και δεν μου απαντήσατε καν σε αυτά που σας ρώτησα και εκείνα που βρήκατε έτοιμα. Βρήκατε έτοιμη την Πολιτική Γης και δεν μπορείτε να την εφαρμόσετε. Σας είπα για τους αγρότες στην Αγουλινίτσα και στη Μουριά που αγωνιούν για το πώς θα διανεμηθούν τα αγροτεμάχια και υπάρχει αυτή τη στιγμή αγωνία στο έπακρο. Σας είπα, κύριε Υπουργέ, για το μέτρο που έχει να κάνει με τα εγγειοβελτιωτικά, το 4.3.1, που έχετε έτοιμη τη μελέτη για την υπογειοποίηση του δικτύου στην Ηλεία και δεν έχετε κάνει τίποτα. Ούτε Πρόεδρο στο ΓΟΕΒ δεν μπορείτε να διορίσετε. Σας είπα για το λάδι και μου είπατε ότι το Γεωτεχνικό Επιμελητήριο λέει ότι είχαμε ιδιαίτερες συνθήκες. Ναι, τις ξέραμε τον Αύγουστο τις ιδιαίτερες συνθήκες και δεν πήρατε κανένα μέτρο. Τον Αύγουστο, επειδή είχαμε έντονες υγρασίες, έπρεπε να έχει γίνει παρέμβαση για τον δάκο και εσείς ακόμα «τρέχατε» τον διαγωνισμό. Δεν έχετε καμμία ευθύνη; Ο καλός θεός φταίει για όλα αυτά; Υπάρχει και πολιτική ευθύνη.</seg>
                    <seg xml:id="ParlaMint-GR_2019-01-11-S1-commons.seg596">Εν πάση περιπτώσει, για να μην καταχρώμαι τον χρόνο, κύριε Πρόεδρε, υπάρχουν πολύ σοβαρά ζητήματα διαχειριστικά και διαρθρωτικά στον αγροτικό τομέα. Η Κυβέρνηση αποδείχθηκε ανίκανη να τα αντιμετωπίσει.</seg>
                    <seg xml:id="ParlaMint-GR_2019-01-11-S1-commons.seg597">Η πρόταση προγραμματικού χαρακτήρα που έχουμε καταθέσει για τις μεγάλες αλλαγές, στη συνέχεια των μεταρρυθμίσεων, είναι μία προγραμματική πρόταση η οποία δεσμεύει το Κίνημα Αλλαγής και πιστεύουμε ότι θα μας δώσει ο λαός τη δυνατότητα στις επερχόμενες εκλογές, μέσα από αυτή την προγραμματική μας πρόταση, να αλλάξουμε τα δεδομένα στον αγροτικό τομέα, γιατί εμείς προερχόμαστε από τον αγρότη και έχουμε πιάσει και κρατάμε γερά το νήμα της σχέσης με τον αγροτικό κόσμο.</seg>
                    <seg xml:id="ParlaMint-GR_2019-01-11-S1-commons.seg598">Ευχαριστώ, κύριε Πρόεδρε.</seg>
                </u>
                <u xml:id="ParlaMint-GR_2019-01-11-S1-commons.u89" ana="#chair" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2019-01-11-S1-commons.seg599">Ευχαριστώ, κύριε συνάδελφε.</seg>
                    <seg xml:id="ParlaMint-GR_2019-01-11-S1-commons.seg600">Ο κύριος Υπουργός έχει τον λόγο.</seg>
                </u>
                <u xml:id="ParlaMint-GR_2019-01-11-S1-commons.u90" ana="#regular" who="#ΑΡΑΧΩΒΙΤΗΣ_ΓΕΩΡΓΙΟΥ_ΣΤΑΥΡΟΣ">
                    <seg xml:id="ParlaMint-GR_2019-01-11-S1-commons.seg601">Ευχαριστώ πολύ, κύριε Πρόεδρε.</seg>
                    <seg xml:id="ParlaMint-GR_2019-01-11-S1-commons.seg602">Κυρίες και κύριοι συνάδελφοι, να βάλουμε μερικά πράγματα στη θέση τους, γιατί έχω την εντύπωση ότι δεν σας μεταφέρονται ακριβώς όπως είναι ή, εν πάση περιπτώσει, περνάτε από έναν παραμορφωτικό φακό πολλά πράγματα.</seg>
                    <seg xml:id="ParlaMint-GR_2019-01-11-S1-commons.seg603">Να ξεκινήσω με αυτό που σας υποσχέθηκα για το Πρόγραμμα Αγροτικής Ανάπτυξης. Οι πληρωμές μέχρι τώρα είναι 2,1 δισεκατομμύρια και από τις ανειλημμένες υποχρεώσεις είναι 980 εκατομμύρια, δηλαδή 1,120 δισεκατομμύριο είναι νέα προγράμματα, νέες πληρωμές. Οι ανειλημμένες ήταν 1,6 δισεκατομμύριο συνολικά. Για να καταλάβουμε τι είναι οι ανειλημμένες, είναι οι «ουρές» που αφήσατε, που είναι 1,6 δισεκατομμύριο. Προσπαθούμε να εκκαθαρίσουμε τις «ουρές», πληρώνοντας και «τρέχοντας» ταυτόχρονα τα νέα προγράμματα. Για να ξέρουμε τι λέμε δηλαδή.</seg>
                    <seg xml:id="ParlaMint-GR_2019-01-11-S1-commons.seg604">Από εκεί και πέρα, να το ξαναπούμε. Από το Πρόγραμμα Αγροτικής Ανάπτυξης, που είναι ένας βασικός μοχλός και για αυτό ασχολούμαστε τόσο πολύ και τόσο έντονα, το 88% έχει ήδη ενεργοποιηθεί. Το 88% έχει ήδη ενεργοποιηθεί! Και το επόμενο διάστημα αναμένονται συνεχόμενες ωριμάνσεις, εγκρίσεις και πληρωμές, όταν - και το έχω καταθέσει στα Πρακτικά - το αντίστοιχο χρονικό διάστημα, το δικό σας, ήταν πολύ - πολύ πιο κάτω.</seg>
                    <seg xml:id="ParlaMint-GR_2019-01-11-S1-commons.seg605">Να πούμε, επίσης, ότι το ΠΑΑ υπερκάλυψε τον στόχο του ΕΣΠΑ από τα έτη 2016-2018, συνεισφέροντας το μεγαλύτερο ποσοστό απορρόφησης πόρων από το Πρόγραμμα Δημοσίων Επενδύσεων. Επίσης, να πούμε ότι για το 2018 υπερκάλυψε τις υποχρεώσεις του κανόνα ν+3 που θέτει η Ευρωπαϊκή Ένωση, ήδη από το 2017, ενώ έχει καλυφθεί κατά το πρώτο εξάμηνο του 2018 και ο στόχος πληρωμών για το 2019.</seg>
                    <seg xml:id="ParlaMint-GR_2019-01-11-S1-commons.seg606">Μη μας μιλάτε, λοιπόν, για ταχύτητα όταν μας παραδώσατε ένα πρόγραμμα με τετρακόσιες εξήντα παρατηρήσεις, που στην πραγματικότητα ήταν ένα καινούργιο πρόγραμμα. Το ξαναφτιάξαμε μέσα στο 2015. Οι τετρακόσιες πενήντα παρατηρήσεις στην ουσία δεν ήταν τίποτα. Καταθέσατε κάτι για να έχετε να καταθέσετε. Το ξαναφτιάξαμε το πρόγραμμα και μας εγκαλείτε; Είναι φοβερό αυτό το πράγμα. Είναι φοβερό!</seg>
                    <seg xml:id="ParlaMint-GR_2019-01-11-S1-commons.seg607">Μιλήσαμε και για τη διαπραγμάτευση, για το τι γίνεται με τη νέα ΚΑΠ. Η νέα Κοινή Αγροτική Πολιτική, την οποία ευτυχώς διαπραγματευόμαστε εμείς και δεν διαπραγματεύεστε εσείς…</seg>
                </u>
                <u xml:id="ParlaMint-GR_2019-01-11-S1-commons.u91" ana="#regular" who="#ΤΖΕΛΕΠΗΣ_ΓΕΩΡΓΙΟΥ_ΜΙΧΑΗΛ">
                    <seg xml:id="ParlaMint-GR_2019-01-11-S1-commons.seg608">Θα το δούμε αυτό. Στο τέλος ξυρίζουν τον γαμπρό!</seg>
                </u>
                <u xml:id="ParlaMint-GR_2019-01-11-S1-commons.u92" ana="#regular" who="#ΑΡΑΧΩΒΙΤΗΣ_ΓΕΩΡΓΙΟΥ_ΣΤΑΥΡΟΣ">
                    <seg xml:id="ParlaMint-GR_2019-01-11-S1-commons.seg609">Θα το δούμε στην πορεία. Θα κριθούμε. Εδώ θα είμαστε και θα κριθούμε όλοι.</seg>
                    <seg xml:id="ParlaMint-GR_2019-01-11-S1-commons.seg610">Στις θέσεις μας τονίζουμε τη σημασία της διατήρησης των κοινοτικών κονδυλίων και τεκμηριώνουμε το γιατί η αγροτική πολιτική πρέπει να παραμείνει και κοινή, αλλά και να διατηρήσει τους πόρους της, τουλάχιστον στα τρέχοντα επίπεδα. Και αυτό τονίστηκε πρώτη φορά σε Συμβούλιο Αρχηγών από τον ίδιο τον Πρωθυπουργό, με μία ομολογουμένως άρτια τεκμηρίωση για ποιους λόγους πρέπει να διατηρηθεί η σταθερότητα, τι στόχους εξυπηρετεί η Κοινή Αγροτική Πολιτική και με ποιους τρόπους θα καλυφθεί και το Brexit και οι νέες χώρες.</seg>
                    <seg xml:id="ParlaMint-GR_2019-01-11-S1-commons.seg611">Τεκμηριώθηκε από τον Πρωθυπουργό άψογα και εξέφρασε την κατηγορηματική διαφωνία σε δύο ζητήματα. Το ένα ήταν η μείωση του πολυετούς δημοσιονομικού πλαισίου και το άλλο ήταν η μείωση της χρηματοδότησης της Κοινής Αγροτικής Πολιτικής. Ο Πρωθυπουργός μάλιστα μίλησε και για τον παράλογο τρόπο υπολογισμού της χρηματοδότησης της κοινωνικής συνοχής. Ανέφερε ότι η Ελλάδα υπέστη πρωτοφανή αδικία την περίοδο 2014 έως 2020, δηλαδή αυτό που κάνατε με τη διαπραγμάτευσή σας, όταν η προηγούμενη κυβέρνηση αποδέχτηκε το παράδοξο - προσέξτε - , να υπολογιστεί το ποσό που αναλογεί στην Ελλάδα για την τρέχουσα προγραμματική περίοδο, βάσει του ΑΕΠ, 2007-2009. Όταν ήμασταν μέσα στην κρίση οι έχοντες τότε την ευθύνη της διαπραγμάτευσης συζητούσαν με τον μέσο όρο του ΑΕΠ 2007-2009.</seg>
                </u>
                <u xml:id="ParlaMint-GR_2019-01-11-S1-commons.u93" ana="#regular" who="#ΤΖΕΛΕΠΗΣ_ΓΕΩΡΓΙΟΥ_ΜΙΧΑΗΛ">
                    <seg xml:id="ParlaMint-GR_2019-01-11-S1-commons.seg612">Είχαμε κρίση το 2007-2009;</seg>
                </u>
                <u xml:id="ParlaMint-GR_2019-01-11-S1-commons.u94" ana="#regular" who="#ΑΡΑΧΩΒΙΤΗΣ_ΓΕΩΡΓΙΟΥ_ΣΤΑΥΡΟΣ">
                    <seg xml:id="ParlaMint-GR_2019-01-11-S1-commons.seg613">Ακριβώς επειδή δεν είχαμε κρίση το 2007-2009, αλλά η διαπραγμάτευση γινόταν το 2013-2014 συζητάγατε με όρους προ κρίσης. Αυτό ήταν το παράδοξο. Γι' αυτό οδηγηθήκαμε σε αυτό το πρόγραμμα, που πολύ καλά ασκούσαμε κριτική για το πώς διαπραγματευτήκατε και για το πού τελειώσατε. Θα σας το εξηγήσω.</seg>
                </u>
                <u xml:id="ParlaMint-GR_2019-01-11-S1-commons.u95" ana="#regular" who="#ΤΖΕΛΕΠΗΣ_ΓΕΩΡΓΙΟΥ_ΜΙΧΑΗΛ">
                    <seg xml:id="ParlaMint-GR_2019-01-11-S1-commons.seg614">Άρα θα φέρετε περισσότερους πόρους τώρα.</seg>
                </u>
                <u xml:id="ParlaMint-GR_2019-01-11-S1-commons.u96" ana="#regular" who="#ΑΡΑΧΩΒΙΤΗΣ_ΓΕΩΡΓΙΟΥ_ΣΤΑΥΡΟΣ">
                    <seg xml:id="ParlaMint-GR_2019-01-11-S1-commons.seg615">Εδώ λοιπόν, πέρα από το άδικο που έχει συντελεστεί για τη χώρα, διαφωνούμε - και εκφράστηκε και από τον Πρωθυπουργό - κάθετα σε κάθε προσπάθεια εθνικοποίησης της ΚΑΠ, γιατί ένα τέτοιο φαινόμενο δεν μπορεί να γίνει αποδεκτό και με κανέναν τρόπο δεν πρέπει να ανοίξει η πόρτα της διαπραγμάτευσης. Ελπίζω ότι δεν λέτε αυτό. Νομίζω ότι αυτό το ξεκαθαρίσαμε.</seg>
                    <seg xml:id="ParlaMint-GR_2019-01-11-S1-commons.seg616">Για το θέμα της αλιείας: το θεσμικό πλαίσιο της αλιείας είναι του 1966. Είναι ο ν.666 του '66, ο περίφημος. Αυτό είναι το θεσμικό πλαίσιο που έχουμε και εμείς προχωράμε σε νέο νόμο για την αλιεία. Εμείς θα αλλάξουμε το θεσμικό πλαίσιο, γιατί δουλεύουμε με όραμα και με σχέδιο.</seg>
                    <seg xml:id="ParlaMint-GR_2019-01-11-S1-commons.seg617">Και θα σας πω και κάτι μιας και μιλάμε για την αλιεία. Διασώθηκαν παραδοσιακά σκάφη για πρώτη φορά από το πρόγραμμα που ήταν για τη διάλυση των σκαφών, την απόσυρση αλιευτικών σκαφών. Διασώθηκαν εννέα παραδοσιακά σκαριά. Και μιας και μιλάμε για σχέδια απόσυρσης, αυτά τα ευφάνταστα - μάλλον ύποπτα θα έλεγα, όχι ευφάνταστα - σενάρια που κυκλοφορούν τον τελευταίο καιρό, όπως πολύ σωστά είπε και η Υφυπουργός κ. Τελιγιορίδου, είναι ύποπτα. Ποτέ δεν συζητήθηκε, ποτέ δεν ζητήθηκε από την ελληνική Κυβέρνηση, ποτέ δεν συζητήθηκε σε ευρωπαϊκό όργανο, διαψεύδεται από παντού και νομίζω ότι ήδη έχουμε ασχοληθεί πολύ και όσο συνεχίζεται μία τέτοια συζήτηση, νομίζω ότι ρίχνει νερό στον μύλο των συμφερόντων ή των λογικών που κρύβονται πίσω απ' αυτά. Αλλά βλέπετε ότι όταν εμείς προσπαθούμε να στηρίξουμε όλους τους τομείς που υπέστησαν αδικίες, που υπέστησαν μειώσεις, που δέχθηκαν τα προβλήματα της κλιματικής αλλαγής, σαν πρώτη χώρα γραμμής εμείς και η Κύπρος, εσείς έχετε στο μυαλό σας μία λογική, τη λογική τού «δώστα όλα». Δεν είναι έτσι. Καθετί που σχεδιάζουμε έχει αίτιο, έχει αποτέλεσμα, έχει μετρήσιμο αποτέλεσμα, γιατί εμείς - σας το ξαναείπα - έχουμε σχέδιο στο πώς δουλεύουμε.</seg>
                    <seg xml:id="ParlaMint-GR_2019-01-11-S1-commons.seg618">Ένα άλλο σημείο στο οποίο θέλω να σταθώ είναι στο ότι μας κατηγορείτε για τους ελέγχους. Έχετε αποστελεχώσει με τις πολιτικές σας ολόκληρο το Υπουργείο Αγροτικής Ανάπτυξης και τους εποπτευόμενους φορείς του. Τα τρόφιμα και η αλιεία ήταν δύο τομείς που βρέθηκαν να έχουν τη μικρότερη δυνατή, την ελάχιστη στελέχωση σε ιχθυολόγους και σε κτηνιάτρους. Τώρα εμείς προχωράμε, μέσω της κινητικότητας, αλλά και μέσω των νέων προκηρύξεων που εγκρίθηκαν και προχωράνε για το 2019, άμεσα, αυτήν τη χρονιά να στελεχώσουμε τους τομείς που πονάνε. Ρωτήστε τους υπαλλήλους του Υπουργείου Αγροτικής Ανάπτυξης να σας πουν, γιατί εμείς δεν θα εφαρμόσουμε τον κανόνα «πέντε αποχωρήσεις προς μία πρόσληψη» που οραματίζεται η Αξιωματική Αντιπολίτευση. Εμείς θα προχωρήσουμε με τον κανόνα 1 προς 1 σε τομείς που έχουν καίρια ζητήματα και υποστελέχωση, αλλά και είναι κομβικά για την υγιεινή, ασφάλεια των τροφίμων, αλλά και για τη χρηματοδότηση της χώρας, γιατί εμείς με αυτά τα πράγματα δεν παίζουμε.</seg>
                    <seg xml:id="ParlaMint-GR_2019-01-11-S1-commons.seg619">Μιλήσατε για το σχέδιο. Αυτό που κατέθεσα - αν δεν το καταλάβατε, να το ξαναπώ - είναι η σύνοψη του εθνικού σχεδίου για τον πρωτογενή τομέα, είναι εβδομήντα σελίδες, που συζητήθηκε στην Επιτροπή Παραγωγής και Εμπορίου. Η σύνοψή του εντάσσεται στην εθνική στρατηγική και αυτό σας κατέθεσα. Όλα τα άλλα και αυτό ακόμα το έχετε στα χέρια σας ή τουλάχιστον θα πρέπει να το έχετε και να το έχετε μελετήσει συζητώντας εδώ, αυτήν την κορυφαία στιγμή.</seg>
                    <seg xml:id="ParlaMint-GR_2019-01-11-S1-commons.seg620">Στα περιφερειακά συνέδρια συζητήθηκαν πάρα πολλά ζητήματα. Παρακολουθούμε την πορεία υλοποίησής τους, κύριε Θεοχαρόπουλε, και ευχαριστώ ειλικρινά που το επισημάνατε, για να αναδείξουμε εδώ ακριβώς τον σχεδιασμό που έχουμε, ότι δεν πέρασαν και τελείωσαν. Τώρα αρχίζει ο αντίστροφος κύκλος τού να δούμε τι έγινε σε κάθε ένα από αυτά, δηλαδή ένας δεύτερος κύκλος περιφερειακών συνεδρίων όπου θα πηγαίνουμε και θα βλέπουμε σε κάθε Υπουργείο, σε κάθε τομέα τι ακριβώς έχει γίνει από αυτά που εξαγγέλθηκαν σε όλα τα περιφερειακά συνέδρια.</seg>
                    <seg xml:id="ParlaMint-GR_2019-01-11-S1-commons.seg621">Εκσυγχρονίζουμε την ελληνική γεωργία. Μόλις πρόσφατα έκλεισε η εγγραφή των γεωργικών συμβούλων στο σύστημα και ξεκινάει η προκήρυξη του Μέτρου των γεωργικών συμβούλων. Επίσης, όσον αφορά την «Ευφυή Γεωργία», αφού συνδιαμορφώθηκε και με το Υπουργείο Αγροτικής Ανάπτυξης, προχωράμε στην προκήρυξή της το επόμενο διάστημα.</seg>
                    <seg xml:id="ParlaMint-GR_2019-01-11-S1-commons.seg622">Επίσης, το επόμενο διάστημα θα δείτε ότι προχωράμε σε μια σειρά από μέτρα για τη μείωση του κόστους παραγωγής, όπως ήδη έχουμε εξαγγείλει. Μη βιάζεστε, όμως. Όλα θα τα δείτε στην πορεία τους να ξεδιπλώνονται, εσείς, που ό,τι δεν κάνατε σαράντα χρόνια ή ό,τι κάνατε, περιμένετε να κρίνετε εμάς για το ότι δεν έγινε τα τέσσερα τελευταία χρόνια. Αυτό ας μην πω ότι είναι υπερβολικό.</seg>
                    <seg xml:id="ParlaMint-GR_2019-01-11-S1-commons.seg623">Εδώ, όμως, θέλω να απαντήσω και στο θέμα των συντάξεων. Μας κατηγορείτε ότι από τις δεκατέσσερις χιλιάδες συντάξεις των γεννηθέντων του '50 υπάρχει μία εκκρεμότητα σε αυτούς που είχαν και από άλλα ταμεία ή συντάξεις εξωτερικού. Μάλιστα. Μήπως θυμάστε πόσες χιλιάδες ήταν οι εκκρεμείς συντάξεις το 2014; Μήπως θυμάστε ποιος ήταν ο όγκος των ακούνητων συντάξεων ανθρώπων που περίμεναν χρόνια τα εφάπαξ τους;</seg>
                </u>
                <u xml:id="ParlaMint-GR_2019-01-11-S1-commons.u97" ana="#regular" who="#ΑΡΑΜΠΑΤΖΗ_ΑΘΑΝΑΣΙΟΥ_ΦΩΤΕΙΝΗ">
                    <seg xml:id="ParlaMint-GR_2019-01-11-S1-commons.seg624">Αυτοί που δεν έχουν διαδοχική, πληρώθηκαν;</seg>
                </u>
                <u xml:id="ParlaMint-GR_2019-01-11-S1-commons.u98" ana="#regular" who="#ΑΡΑΧΩΒΙΤΗΣ_ΓΕΩΡΓΙΟΥ_ΣΤΑΥΡΟΣ">
                    <seg xml:id="ParlaMint-GR_2019-01-11-S1-commons.seg625">Όλα αυτά έχουν μπει σε ροή πληρωμής και είμαστε πλέον στα τρέχοντα. Η μεγάλη πλειοψηφία όσων υποβάλλονται, πληρώνονται σε διάστημα που δεν είχε υπάρξει ποτέ στο παρελθόν, για να ξέρουμε τι λέμε.</seg>
                </u>
                <u xml:id="ParlaMint-GR_2019-01-11-S1-commons.u99" ana="#regular" who="#ΑΡΑΜΠΑΤΖΗ_ΑΘΑΝΑΣΙΟΥ_ΦΩΤΕΙΝΗ">
                    <seg xml:id="ParlaMint-GR_2019-01-11-S1-commons.seg626">Α, η μεγάλη πλειοψηφία.</seg>
                </u>
                <u xml:id="ParlaMint-GR_2019-01-11-S1-commons.u100" ana="#regular" who="#ΑΡΑΧΩΒΙΤΗΣ_ΓΕΩΡΓΙΟΥ_ΣΤΑΥΡΟΣ">
                    <seg xml:id="ParlaMint-GR_2019-01-11-S1-commons.seg627">Και αυτό που είπε ο κ. Μωραΐτης - εμένα προσωπικά με πείραξε - για το θέμα των γεννηθέντων του '50, τυγχάνει να το ξέρω από πρώτο χέρι και νομοθετικά αλλά και προσωπικά.</seg>
                    <seg xml:id="ParlaMint-GR_2019-01-11-S1-commons.seg628">Αν δείτε μία απόφαση συνταξιοδότησης ανθρώπου γεννηθέντα το '50 θα καταλάβετε τι σας λέω. Μάλλον, όμως, δεν το έχετε κάνει και θα χρειαστεί να τη φέρω να την καταθέσω στα Πρακτικά να τη δείτε. Είναι τόσο καλή απόφαση που γράφεται επάνω τι θα έπαιρνε με τον προηγούμενο νόμο Λοβέρδου - Κουτρουμάνη, τι θα έπαιρνε με πλήρη εφαρμογή του νόμου Κατρούγκαλου και τι παίρνει στο μεταβατικό. Θα δείτε ότι σε σχέση με τον νόμο Λοβέρδου - Κουτρουμάνη είναι αυξημένη η σύνταξη.</seg>
                    <seg xml:id="ParlaMint-GR_2019-01-11-S1-commons.seg629">Αυτό που, προφανώς, λέει το ΚΚΕ και μας κατηγορεί είναι ότι θέλει πλήρη και άμεση εφαρμογή του νόμου Κατρούγκαλου. Αυτό θέλει, να μην υπάρχει μεταβατική. Ας το πει, όμως, ευθέως ότι «συμφωνούμε με τον νόμο Κατρούγκαλου», ότι «ναι, δίνει μεγαλύτερη παροχή» και «ναι, θέλουμε να εφαρμοστεί χωρίς μεταβατική». Αυτό λέει, αλλά να το πει καθαρά.</seg>
                    <seg xml:id="ParlaMint-GR_2019-01-11-S1-commons.seg630">Κύριε Πρόεδρε, κυρίες και κύριοι συνάδελφοι, εμείς απαντάμε με πράξεις και όχι με λόγια και με ευχές. Ο αγροτικός κόσμος περιμένει πολλά και περιμένει πολλά από μας γιατί ξέρει ότι εμείς είμαστε δίπλα του, είμαστε οι άνθρωποι που μπορούμε να τον καταλάβουμε, είμαστε οι άνθρωποι που δεν είμαστε πολιτικοί καριέρας, αλλά είμαστε άνθρωποι που θα ξαναγυρίσουμε εκεί και θα ξανακοιτάξουμε αυτόν τον κόσμο που δουλέψαμε δίπλα του, θα ξαναζήσουμε δίπλα του και θα τον κοιτάξουμε στα μάτια. Ζούμε στην ύπαιθρο, ζούμε στα νησιά, ζούμε μέσα στην κοινωνία, ζούμε με αυτούς τους ανθρώπους.</seg>
                    <seg xml:id="ParlaMint-GR_2019-01-11-S1-commons.seg631">Έχουμε αποφασίσει ένα πράγμα να χαράξουμε μια πολιτική χωρίς κοντόφθαλμες και μικροπολιτικές λογικές. Αυτό το έχει αποδείξει ο διάλογος που έχουμε με τους αγρότες μέχρι τώρα και η πορεία μας. Συναντιόμαστε, ξανασυναντιόμαστε, συζητάμε, λύνουμε προβλήματα μεγαλύτερα, μικρότερα συνέχεια. Σκληρή δουλειά, όμως δουλειά με όραμα και με σχέδιο, γιατί όπως λέει και ένας Γάλλος φιλόσοφος, δεν υπάρχει ευνοϊκός άνεμος γι' αυτόν που δεν ξέρει πού πάει.</seg>
                </u>
                <u xml:id="ParlaMint-GR_2019-01-11-S1-commons.u101" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-11-S1-commons.seg632">Κύριε Υπουργέ, σας παρακαλώ ολοκληρώστε. Έτσι και αλλιώς αφού μιλήσει ο κ. Θεοχαρόπουλος θα ολοκληρώσετε εσείς τη συζήτηση.</seg>
                </u>
                <u xml:id="ParlaMint-GR_2019-01-11-S1-commons.u102" ana="#regular" who="#ΑΡΑΧΩΒΙΤΗΣ_ΓΕΩΡΓΙΟΥ_ΣΤΑΥΡΟΣ">
                    <seg xml:id="ParlaMint-GR_2019-01-11-S1-commons.seg633">Ολοκληρώνω με αυτό.</seg>
                    <seg xml:id="ParlaMint-GR_2019-01-11-S1-commons.seg634">Θέλω να σας πω, λοιπόν, ότι ο κόσμος έχει και μνήμη και κρίση και λόγο και θα εκφραστεί. Το 2019 είναι χρονιά εκλογών, εδώ θα είμαστε.</seg>
                    <seg xml:id="ParlaMint-GR_2019-01-11-S1-commons.seg635">Να σας ενημερώσω ότι το βιβλίο «Ο Κλεπτομνήμων» είναι του Νίκου Παπανδρέου και γι' αυτό έλεγα ότι θα το έχετε μελετήσει και γι' αυτό ότι στοχεύσατε την πολιτική σας πάνω σε αυτό το βιβλίο. Όμως ο κόσμος έχει μνήμη.</seg>
                    <seg xml:id="ParlaMint-GR_2019-01-11-S1-commons.seg636">Σας ευχαριστώ πολύ.</seg>
                </u>
                <u xml:id="ParlaMint-GR_2019-01-11-S1-commons.u103" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-11-S1-commons.seg637">Ευχαριστούμε τον κύριο Υπουργό.</seg>
                    <seg xml:id="ParlaMint-GR_2019-01-11-S1-commons.seg638">Κύριε Θεοχαρόπουλε, έχετε τον λόγο για έξι λεπτά για τη δευτερολογία σας.</seg>
                </u>
                <u xml:id="ParlaMint-GR_2019-01-11-S1-commons.u104" ana="#regular" who="#ΘΕΟΧΑΡΟΠΟΥΛΟΣ_ΣΤΕΦΑΝΟΥ_ΑΘΑΝΑΣΙΟΣ">
                    <seg xml:id="ParlaMint-GR_2019-01-11-S1-commons.seg639">Κύριε Υπουργέ, κατά τη διάρκεια της ομιλίας σας και πάλι δεν απαντήσατε στα ερωτήματα στα οποία θέσαμε και στα ερωτήματα τα οποία σας έθεσα και εγώ ως Κοινοβουλευτικός Εκπρόσωπος της Δημοκρατικής Συμπαράταξης.</seg>
                    <seg xml:id="ParlaMint-GR_2019-01-11-S1-commons.seg640">Λέτε: «Μας κατηγορείτε, μας κατηγορείτε». Δεν σας κατηγορεί κανένας. Κριτική σάς κάνει ως Αντιπολίτευση και ζητάει απαντήσεις, απαντήσεις τις οποίες δεν παίρνουμε.</seg>
                    <seg xml:id="ParlaMint-GR_2019-01-11-S1-commons.seg641">Και μάλιστα λέτε «Μας κατηγορείτε, ενώ εσείς, ενώ εσείς, ενώ εσείς…» και πάλι για πριν από το 2015 απαντάτε. Αντιπολιτεύεστε την Αντιπολίτευση, χωρίς να δίνετε ούτε συγκεκριμένες απαντήσεις για τα θέματα που θέτουμε ούτε βεβαίως παρουσιάζετε και κανένα σχέδιο για την αγροτική πολιτική.</seg>
                    <seg xml:id="ParlaMint-GR_2019-01-11-S1-commons.seg642">Είπατε ότι ευτυχώς που η Κυβέρνησή σας διαπραγματεύεται την Κοινή Αγροτική Πολιτική. Σας θυμίζω ότι με τη διαπραγμάτευσή σας ουσιαστικά έχουμε ήδη μείωση κατά 17% των πόρων της ΚΑΠ. Σας το είπα και στην ομιλία μου στην αρχή. Και βεβαίως ό,τι είχαμε πάρει, τα 19,5 δισεκατομμύριο περίπου ευρώ, με την προηγούμενη διαπραγμάτευση του '12- '13 για αυτήν την επταετία, τώρα δεν το βλέπετε σε καμμία περίπτωση για τη νέα περίοδο. Τότε το κατηγορούσατε ως Αντιπολίτευση αυτό.</seg>
                    <seg xml:id="ParlaMint-GR_2019-01-11-S1-commons.seg643">Βεβαίως, λέτε ότι «είμαστε υπέρ τού να μείνει Κοινή η Αγροτική Πολιτική». Δεν σας είπαμε ότι δεν είστε αυτή τη στιγμή υπέρ τού μείνει Κοινή η Αγροτική Πολιτική. Σας είπαμε για ποιον λόγο και τι κάνατε όταν τέθηκε το θέμα στο Συμβούλιο Υπουργών για την επανεθνικοποίηση της Κοινής Αγροτικής Πολιτικής, αν είχε η Κυβέρνησή σας εκείνη τη στιγμή ένα ολοκληρωμένο σχέδιο για να μην υπάρχει η τάση επανεθνικοποίησης της Κοινής Αγροτικής Πολιτικής, στο Συμβούλιο Υπουργών όταν γινόταν από την Κυβέρνησή σας η συζήτηση.</seg>
                    <seg xml:id="ParlaMint-GR_2019-01-11-S1-commons.seg644">Βεβαίως δεν απαντήσατε και τι γίνεται με τους γεωργικούς συμβούλους - σας είπα για ποιον λόγο το θεωρώ πολύ κρίσιμο, προσωπικά το θεωρώ πάρα πολύ κρίσιμο ως μέτρο - και για ποιον λόγο υπάρχει τέτοια καθυστέρηση, με αποτέλεσμα να κινδυνεύουν να χαθούν ευρωπαϊκοί πόροι, να μην αξιοποιούνται πόροι για επαγγελματίες που θα δουλέψουν και τους αγρότες που θα βρούνε λύσεις.</seg>
                    <seg xml:id="ParlaMint-GR_2019-01-11-S1-commons.seg645">Ούτε βέβαια δώσατε απαντήσεις για τους νέους αγρότες, για κίνητρα, για ψηφιακή γεωργία.</seg>
                    <seg xml:id="ParlaMint-GR_2019-01-11-S1-commons.seg646">Και είπατε για το αναπτυξιακό σχέδιο ότι είναι εβδομήντα σελίδες, - το ξέρουμε, τις είδαμε, τις διαβάσαμε - αλλά δεν βρήκατε κάτι από αυτό το αναπτυξιακό σχέδιο να αναλύσετε, να πείτε πώς συνδέεται, για παράδειγμα, η αγροτική πολιτική με την περιφερειακή ανάπτυξη, ποιος είναι ο στόχος και το όραμά σας, μέσα σε αυτές οι εβδομήντα σελίδες. Πείτε μας συγκεκριμένα με ποια βήματα. Είναι και πολλά άλλα βέβαια, σε σχέση με την αγροτική ανασυγκρότηση.</seg>
                    <seg xml:id="ParlaMint-GR_2019-01-11-S1-commons.seg647">Τι πρέπει να γίνει; Γιατί εμείς δεν κάνουμε στείρα κριτική. Πρέπει να αρχίσει άμεσα η σύνταξη ενός εθνικού σχεδίου για την ανόρθωση της αγροτικής οικονομίας. Δεν μπορεί άλλο να περιμένει η εκπόνηση και η υλοποίησή του. Ποιοι πρέπει να είναι οι οραματικοί στόχοι; Εννοώ για να μπορέσουμε να κάνουμε κάποια πράγματα ώστε σε δύο - τρία χρόνια να ξεκινήσουμε να βλέπουμε αλλιώς την αγροτική ανάπτυξη, πέρα από αυτά που είπαμε και στην πρωτολογία και απαντήσατε ή δεν απαντήσατε.</seg>
                    <seg xml:id="ParlaMint-GR_2019-01-11-S1-commons.seg648">Πρώτον, να στοχεύσουμε στην καθετοποίηση της παραγωγής, η οποία μειώνει το συνολικό κόστος, στη μείωση του ανοίγματος της ψαλίδας τιμών, με ρυθμίσεις που αφορούν κυρίως στη μείωση των κερδών στην αλυσίδα εμπορίας. Ξέρετε, ακόμα και εκείνη η έκθεση του ΟΟΣΑ, η περίφημη, που αναφερόταν στα περιθώρια κέρδους στην αλυσίδα λιανικής πώλησης για το γάλα, έλεγε ότι αυτά τα περιθώρια είναι τα υψηλότερα στην Ευρωπαϊκή Ένωση.</seg>
                    <seg xml:id="ParlaMint-GR_2019-01-11-S1-commons.seg649">Ο προηγούμενος Υπουργός που καθόταν στη θέση σας έλεγε συνεχώς ότι το άνοιγμα ψαλίδας τιμών είναι 1 προς 7, αλλά δεν έχει μειωθεί, δεν τα έχετε καταφέρει. Είναι 1 προς 7. Θα υπάρξει μία στρατηγική για να μειωθεί αυτό το άνοιγμα ψαλίδας τιμών, έτσι ώστε να αυξηθεί η τιμή στο χωράφι και να μειωθεί η τιμή στο ράφι; Αυτό σημαίνει μείωση του ανοίγματος ψαλίδας τιμών.</seg>
                    <seg xml:id="ParlaMint-GR_2019-01-11-S1-commons.seg650">Θα γίνει στροφή στην παραγωγή ποιοτικών αγροτικών προϊόντων, προώθηση της ολοκληρωμένης διαχείρισης και της βιολογικής γεωργίας; Όταν λέμε στροφή, εννοούμε και ποια κίνητρα θα δοθούν. Γιατί καθυστερήσεις έχουμε κι εκεί και όχι κίνητρα.</seg>
                    <seg xml:id="ParlaMint-GR_2019-01-11-S1-commons.seg651">Θα υπάρξουν ρυθμίσεις εξυγίανσης του εμπορίου των αγροτικών προϊόντων που θα φέρουν έσοδα και θα μειώσουν το κόστος; Κι εδώ υπάρχουν ζητήματα. Τι γίνεται με τη δημιουργία ενός αξιόπιστου συστήματος ελέγχων και πιστοποιήσεων σε όλα τα επίπεδα;</seg>
                    <seg xml:id="ParlaMint-GR_2019-01-11-S1-commons.seg652">Προώθηση σύγχρονων δράσεων εμπορίας, τυποποίησης, μεταποίησης και νέων μορφών συμβολαιακής γεωργίας που θα αυξήσουν τα συνολικά έσοδα. Θα στοχεύσουμε, επιτέλους, - το λέμε τόσα χρόνια - σε μία αναδιάρθρωση των καλλιεργειών, με έμφαση σε προϊόντα που πλεονεκτούμε και μπορούν να σταθούν αυτοδύναμα στις διεθνείς αγορές;</seg>
                    <seg xml:id="ParlaMint-GR_2019-01-11-S1-commons.seg653">Στροφή στην παραγωγή κτηνοτροφικών προϊόντων που είμαστε ελλειμματικοί, με αξιοποίηση και διαχείριση βοσκοτόπων ως μοχλό ανάπτυξης της υπαίθρου. Σας ρώτησα για ένα συγκεκριμένο ζήτημα - δεν απαντήσατε για τη θεσμοθέτηση των εξήντα ημερών - που αντιμετωπίζουν πρόβλημα οι κτηνοτρόφοι, γιατί δεν τηρούνται ούτε οι εξήντα μέρες, που θεσμοθέτησε η Κυβέρνησή σας, στις πληρωμές τους. Αποδεικνύεται γράμμα κενό περιεχομένου. Δεν έχετε δώσει απάντηση σε κάτι που αφορά τον κτηνοτρόφο που έχει πρόβλημα, γιατί νιώθει αδύναμος σε σχέση με τη διαπραγμάτευση η οποία γίνεται.</seg>
                    <seg xml:id="ParlaMint-GR_2019-01-11-S1-commons.seg654">Θα υπάρξει αποφασιστική στροφή στην αγροτική έρευνα, στη σύνδεσή της με την παραγωγή και την εμπορία; Θα προχωρήσουμε στην ανάπτυξη έργων υποδομής και κατασκευή αρδευτικών έργων, που θα μειώσουν το κόστος παραγωγής και θα στηρίξουμε πραγματικά συλλογικές δράσεις με εξαγωγικό προσανατολισμό; Θα ενισχύσουμε ομάδες παραγωγών για δραστηριότητες που αφορούν ειδικά καινοτόμα προϊόντα;</seg>
                    <seg xml:id="ParlaMint-GR_2019-01-11-S1-commons.seg655">Σε αυτά τα λεπτά τα οποία είχα προσπάθησα επιγραμματικά να σας πω πώς, με ποιες δράσεις - αποφάσεις σε αυτά και στη συνέχεια να αποφασίσουμε πώς θα τα εξειδικεύσουμε - πραγματικά θα μπορέσουμε να ανασυγκροτήσουμε την αγροτική παραγωγή. Διότι τα άλλα στα οποία αναφέρεστε ή δεν αναφέρεστε αποτελούν στοιχεία μικρορυθμίσεων που δεν λύνουν κανένα πρόβλημα.</seg>
                    <seg xml:id="ParlaMint-GR_2019-01-11-S1-commons.seg656">Η χώρα μας έχει όλες τις δυνατότητες, έχει το κλίμα, έχει τους αγρότες, έχει τους κτηνοτρόφους, να παράγει με συγκριτικά πλεονεκτήματα καινοτόμα, ποιοτικά αγροτικά προϊόντα και να μπορέσει να πετύχει τη διείσδυση στις ξένες αγορές, αρκεί να υπάρχει αυτό το πλαίσιο που θα της δώσει τη δυνατότητα. Δυστυχώς, ακόμη και σήμερα δεν μπαίνουν ούτε οι βάσεις για την ανασυγκρότηση της αγροτικής οικονομίας σε αυτό το πλαίσιο.</seg>
                </u>
                <u xml:id="ParlaMint-GR_2019-01-11-S1-commons.u105" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-11-S1-commons.seg657">Ευχαριστούμε τον κ. Θεοχαρόπουλο.</seg>
                    <seg xml:id="ParlaMint-GR_2019-01-11-S1-commons.seg658">Τον λόγο έχει ο κύριος Υπουργός για δύο λεπτά, για να κλείσουμε τη διαδικασία.</seg>
                </u>
                <u xml:id="ParlaMint-GR_2019-01-11-S1-commons.u106" ana="#regular" who="#ΑΡΑΧΩΒΙΤΗΣ_ΓΕΩΡΓΙΟΥ_ΣΤΑΥΡΟΣ">
                    <seg xml:id="ParlaMint-GR_2019-01-11-S1-commons.seg659">Κύριε Πρόεδρε, δεν θα χρειαστώ περισσότερο από δύο λεπτά. Σας ευχαριστώ.</seg>
                    <seg xml:id="ParlaMint-GR_2019-01-11-S1-commons.seg660">Να πούμε εδώ, κύριε Θεοχαρόπουλε, ότι η διαπραγμάτευση για τη νέα ΚΑΠ δεν έχει κλείσει. Οπότε αυτά τα νούμερα που λέτε ότι χάθηκαν…</seg>
                </u>
                <u xml:id="ParlaMint-GR_2019-01-11-S1-commons.u107" ana="#regular" who="#ΘΕΟΧΑΡΟΠΟΥΛΟΣ_ΣΤΕΦΑΝΟΥ_ΑΘΑΝΑΣΙΟΣ">
                    <seg xml:id="ParlaMint-GR_2019-01-11-S1-commons.seg661">Χάνονται!</seg>
                </u>
                <u xml:id="ParlaMint-GR_2019-01-11-S1-commons.u108" ana="#regular" who="#ΑΡΑΧΩΒΙΤΗΣ_ΓΕΩΡΓΙΟΥ_ΣΤΑΥΡΟΣ">
                    <seg xml:id="ParlaMint-GR_2019-01-11-S1-commons.seg662">Είπατε «χάνονται». Θα το δούμε στο τέλος και εδώ θα είμαστε - το ξαναείπαμε - να κληθούμε και να συγκριθούμε.</seg>
                    <seg xml:id="ParlaMint-GR_2019-01-11-S1-commons.seg663">Και βέβαια, κάποιος είπε ότι λόγω της υπερφορολόγησης οι αγρότες εντείνουν τη φοροδιαφυγή, φοροδιαφεύγουν. Θα έπρεπε να είμαστε λίγο πιο προσεκτικοί στο τι λέμε σε αυτή την Αίθουσα. Εάν έχετε καταγγελίες ότι οι αγρότες φοροδιαφεύγουν εκτενώς ή ότι η φοροδιαφυγή στο συγκεκριμένο κλάδο έχει αυξηθεί, να καταθέσετε στοιχεία. Η τομή στην πολιτική μας και στην κουλτούρα μας είναι η τόνωση και η ενθάρρυνση και η εξυγίανση των συνεταιρισμών, ακριβώς για να μπορούν οι αγρότες να είναι σε ένα ασφαλές περιβάλλον και να απολαμβάνουν σε ένα ασφαλές πλαίσιο τον καρπό των κόπων τους.</seg>
                    <seg xml:id="ParlaMint-GR_2019-01-11-S1-commons.seg664">Και δεν είναι μία μόνο ιδεολογική μας επιλογή, αλλά είναι μια πραγματικότητα που συμβαίνει στην Ευρώπη. Και εδώ στη χώρα μας με βάθος ιστορίας συνεταιρισμών, με ενεργούς συνεταιρισμούς πάνω από εκατό χρόνια, καταφέραμε ένα πολύ μικρό ποσοστό κάτω από το 10% να συμμετέχει στους συνεταιρισμούς. Και γι' αυτό θα πρέπει να κοιταχτείτε και να κοιταχτούμε όλοι στον καθρέφτη, για να δούμε ποιος φταίει και να πάμε παρακάτω.</seg>
                    <seg xml:id="ParlaMint-GR_2019-01-11-S1-commons.seg665">Δίνουμε μία μεγάλη προτεραιότητα στο να ξεκολλήσουν έργα, τα οποία είχαν ήδη μείνει κουφάρια με τα προηγούμενα προγράμματα. Μιλάμε για μια σειρά από έργα στα οποία αναφερθήκατε και εσείς και αρκετοί από τους Βουλευτές σας. Εμείς αυτό που κάνουμε τώρα κατά προτεραιότητα - και έχοντας τη συνεργασία και των υπηρεσιών του Υπουργείου - είναι ότι ολοκληρώνουμε τον σχεδιασμό των έργων με το αρδευτικό τους για να είναι λειτουργικά και να τα εντάξουμε με κάθε τρόπο, και με τη συνδρομή του μέτρου 4.3.1. αλλά και του ΠΔΕ και των συναρμόδιων Υπουργείων, σε ευρωπαϊκά Προγράμματα. Γιατί; Γιατί περισσότερο από όλα τώρα μας πιέζει και η κλιματική αλλαγή. Γι' αυτό σας λέω, πρέπει να κοιτάμε μπροστά και όχι τα πόδια μας.</seg>
                    <seg xml:id="ParlaMint-GR_2019-01-11-S1-commons.seg666">Και τελειώνω με τα ενεργά προγράμματα, τα προγράμματα της προώθησης. Υπάρχουν προγράμματα προώθησης. Εμείς δεν μένουμε μόνο στις άυλες δαπάνες, που στο παρελθόν χρησιμοποιούνταν κατά κόρον για τάισμα «ημετέρων».</seg>
                    <seg xml:id="ParlaMint-GR_2019-01-11-S1-commons.seg667">Εμείς προχωράμε και στην τόνωση της κατανάλωσης που έχει άμεσα αποτελέσματα στον κτηνοτρόφο, στον οινοποιό, στον μελισσοκόμο, στον αγρότη γενικότερα, στον κτηνοτρόφο και στον αλιέα, τόνωση της κατανάλωσης με τα φρούτα στα σχολεία, με δράσεις όπως οι εξαγωγές που συζητήσαμε και με τον κ. Χόγκαν και βρήκαμε και τρόπο χρηματοδότησης για τόνωση της κατανάλωσης, όχι για προβολή τονίζω, και για τα προγράμματα προώθησης οίνου, προώθησης κρέατος κ.λπ. τόσο στο εσωτερικό όσο και στο εξωτερικό. Αυτό ακριβώς είναι που σημαίνει ότι δουλεύουμε με σχέδιο και ξέρουμε πού πατάμε.</seg>
                    <seg xml:id="ParlaMint-GR_2019-01-11-S1-commons.seg668">Σας ευχαριστώ πολύ για τη σημερινή συζήτηση. Ο κόσμος μας ακούει και στο τέλος θα μας κρίνει όλους, όχι για αυτά που είπαμε, αλλά για αυτά που κάνουμε.</seg>
                    <seg xml:id="ParlaMint-GR_2019-01-11-S1-commons.seg669">Σας ευχαριστώ πολύ.</seg>
                </u>
                <u xml:id="ParlaMint-GR_2019-01-11-S1-commons.u109" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-11-S1-commons.seg670">Ευχαριστούμε πολύ.</seg>
                    <seg xml:id="ParlaMint-GR_2019-01-11-S1-commons.seg671">Ολοκληρώθηκε η συζήτηση της επίκαιρης επερώτησης.</seg>
                    <seg xml:id="ParlaMint-GR_2019-01-11-S1-commons.seg672">Κυρίες και κύριοι συνάδελφοι, δέχεστε στο σημείο αυτό να λύσουμε τη συνεδρίαση;</seg>
                </u>
                <vocal type="shouting">
                    <desc>Μάλιστα, μάλιστα.</desc>
                </vocal>
                <u xml:id="ParlaMint-GR_2019-01-11-S1-commons.u110" ana="#chair" who="#ΓΕΩΡΓΙΑΔΗΣ_ΝΙΚΟΛΑΟΥ_ΜΑΡΙΟΣ">
                    <seg xml:id="ParlaMint-GR_2019-01-11-S1-commons.seg673">Με τη συναίνεση του Σώματος και ώρα 14.20΄ λύεται η συνεδρίαση για την προσεχή Δευτέρα 14 Ιανουαρίου και 12.00΄ με αντικείμενο εργασιών του Σώματος, νομοθετική εργασία: α) ψηφοφορία επί της αρχής, των άρθρων και του συνόλου του σχεδίου νόμου του Υπουργείου Εθνικής Άμυνας: «Κύρωση του Μνημονίου Συνεργασίας μεταξύ του Ανώτατου Συμμαχικού Διοικητή Μετασχηματισμού (SACT) και του Υπουργείου Εθνικής Άμυνας της Ελληνικής Δημοκρατίας, σχετικά με την τοποθέτηση Εθνικού Αντιπροσώπου Συνδέσμου στο Στρατηγείο της Ανώτατης Συμμαχικής Διοίκησης Μετασχηματισμού και των ανταλλαγεισών επιστολών περί παράτασης της ισχύος του ανωτέρω Μνημονίου» και β) συζήτηση και ψήφιση του σχεδίου νόμου του Υπουργείου Παιδείας και Θρησκευμάτων, σύμφωνα με την ημερήσια διάταξη που θα σας διανεμηθεί.</seg>
                </u>
            </div>
        </body>
    </text>
</TEI>
