<?xml version="1.0" encoding="UTF-8" standalone="yes"?>
<TEI xmlns="http://www.tei-c.org/ns/1.0" xml:id="ParlaMint-GR_2021-01-22-S1-commons" xml:lang="el" ana="#parla.sitting #covid">
    <teiHeader>
        <fileDesc>
            <titleStmt>
                <title type="main" xml:lang="el">Ελληνικό κοινοβουλευτικό σώμα κειμένου ParlaMint-GR, συνεδρίαση ΞΖ' [ParlaMint]</title>
                <title type="main" xml:lang="en">Greek parliamentary corpus ParlaMint-GR, session 67 [ParlaMint]</title>
                <title type="sub" xml:lang="el">Πρακτικά της ολομέλειας του ελληνικού κοινοβουλίου, κοινοβουλευτική περίοδος ΙΗ, σύνοδος Β', συνεδρίαση ΞΖ', 2021-01-22</title>
                <title type="sub" xml:lang="en">Minutes of the assembly of the greek parliament, Term 18, session 2, sitting 67, 2021-01-22</title>
                <meeting n="ΙΗ" corresp="#PoGR" ana="#parla.unicameral #parla.term #PoGR.ΙΗ"/>
                <respStmt>
                    <persName>Δημήτρης Γκούμας</persName>
                    <persName>Βασίλης Παπαβασιλείου</persName>
                    <persName>Προκόπης Προκοπίδης</persName>
                    <resp xml:lang="el">TEI κωδικοποίηση</resp>
                    <resp xml:lang="en">TEI corpus encoding</resp>
                </respStmt>
                <respStmt>
                    <persName>Μαρία Γαβριηλίδου</persName>
                    <persName>Στέλιος Πιπερίδης</persName>
                    <resp xml:lang="el">Επιστημονικός υπεύθυνος</resp>
                    <resp xml:lang="en">Scientific supervisor</resp>
                </respStmt>
                <funder>
                    <orgName xml:lang="el">Γλωσσική ερευνητική υποδομή CLARIN</orgName>
                    <orgName xml:lang="en">The CLARIN research infrastructure</orgName>
                </funder>
            </titleStmt>
            <editionStmt>
                <edition>2.1</edition>
            </editionStmt>
            <extent>
                <measure xml:lang="el" unit="speeches" quantity="145">145 ομιλίες</measure>
                <measure xml:lang="en" unit="speeches" quantity="145">145 speeches</measure>
                <measure xml:lang="el" unit="words" quantity="40862">40862 λέξεις</measure>
                <measure xml:lang="en" unit="words" quantity="40862">40862 words</measure>
            </extent>
            <publicationStmt>
                <publisher>
                    <orgName xml:lang="el">Γλωσσική ερευνητική υποδομή CLARIN</orgName>
                    <orgName xml:lang="en">The CLARIN research infrastructure</orgName>
                    <ref target="https://www.clarin.eu/">www.clarin.eu</ref>
                </publisher>
                <idno subtype="handle" type="URI">http://hdl.handle.net/11356/1432</idno>
                <availability status="free">
                    <licence>http://creativecommons.org/licenses/by/4.0/</licence>
                    <p>
                        This work is licensed under the 
                        <ref target="http://creativecommons.org/licenses/by/4.0/">Creative Commons Attribution 4.0 International License</ref>
                        .
                    </p>
                    <p>
                        Το παρόν έργο διέπεται από την άδεια 
                        <ref target="http://creativecommons.org/licenses/by/4.0/">Creative Commons Attribution 4.0 International License</ref>
                        .
                    </p>
                </availability>
                <date when="2022-03-28">2022-03-28</date>
            </publicationStmt>
            <sourceDesc>
                <bibl>
                    <title type="main" xml:lang="en">Minutes of the assembly of the greek parliament, 2021-01-22</title>
                    <title type="main" xml:lang="el">Πρακτικά της ολομέλειας του ελληνικού κοινοβουλίου, 2021-01-22</title>
                    <idno type="URI">https://www.hellenicparliament.gr/Praktika/Synedriaseis-Olomeleias</idno>
                    <date when="2021-01-22"/>
                </bibl>
            </sourceDesc>
        </fileDesc>
        <encodingDesc>
            <projectDesc>
                <p xml:lang="en">
                    <ref target="https://www.clarin.eu/content/parlamint">ParlaMint</ref>
                </p>
                <p xml:lang="el">
                    <ref target="https://www.clarin.eu/content/parlamint">ParlaMint</ref>
                </p>
            </projectDesc>
            <tagsDecl>
                <namespace name="http://www.tei-c.org/ns/1.0">
                    <tagUsage gi="text" occurs="1"/>
                    <tagUsage gi="body" occurs="1"/>
                    <tagUsage gi="div" occurs="1"/>
                    <tagUsage gi="u" occurs="145"/>
                    <tagUsage gi="seg" occurs="878"/>
                    <tagUsage gi="desc" occurs="1"/>
                    <tagUsage gi="vocal" occurs="1"/>
                </namespace>
            </tagsDecl>
        </encodingDesc>
        <profileDesc>
            <settingDesc>
                <setting>
                    <name type="city">ΑΘΗΝΑ</name>
                    <name type="country" key="GR">ΕΛΛΑΔΑ</name>
                    <date when="2021-01-22" ana="#parla.sitting">2021-01-22</date>
                </setting>
            </settingDesc>
        </profileDesc>
    </teiHeader>
    <text ana="#covid">
        <body>
            <div type="debateSection">
                <u xml:id="ParlaMint-GR_2021-01-22-S1-commons.u1" ana="#chair" who="#ΚΩΝΣΤΑΝΤΙΝΟΠΟΥΛΟΣ_ΚΩΝΣΤΑΝΤΙΝΟΥ_ΟΔΥΣΣΕΑΣ">
                    <seg xml:id="ParlaMint-GR_2021-01-22-S1-commons.seg1">Κυρίες και κύριοι συνάδελφοι, αρχίζει η συνεδρίαση.</seg>
                    <seg xml:id="ParlaMint-GR_2021-01-22-S1-commons.seg2">Κυρίες και κύριοι συνάδελφοι, εισερχόμαστε στην ημερήσια διάταξη των ΕΠΕΡΩΤΗΣΕΩΝ</seg>
                    <seg xml:id="ParlaMint-GR_2021-01-22-S1-commons.seg3">Θα συζητηθεί η υπ' αριθμόν 5/5/18-11-2020 επίκαιρη επερώτηση της Προέδρου της Κοινοβουλευτικής Ομάδας του Κινήματος Αλλαγής κ. Φωτεινής (Φώφης) Γεννηματά και των Βουλευτών της Κοινοβουλευτικής Ομάδας του κόμματός της κ.κ. Γεωργίου Αρβανιτίδη, Ιλχάν Αχμέτ, Κωνσταντίνας (Νάντιας) Γιαννακοπούλου, Χρήστου Γκόκα, Γεωργίου Καμίνη, Χαράλαμπου Καστανίδη, Μιχαήλ Κατρίνη, Βασιλείου Κεγκέρογλου, Χαρούλας (Χαράς) Κεφαλίδου, Οδυσσέα Κωνσταντινόπουλου, Δημητρίου Κωνσταντόπουλου, Ευαγγελίας Λιακούδη, Ανδρέα Λοβέρδου, Γεωργίου Μουλκιώτη, Μπουρχάν Μπαράν, Δημητρίου Μπιάγκη, Απόστολου Πάνα, Γεωργίου Παπανδρέου, Ανδρέα Πουλά, Κωνσταντίνου Σκανδαλίδη και Γεωργίου Φραγγίδη προς τους Υπουργούς Οικονομικών, Ανάπτυξης και Επενδύσεων, Υγείας και Αγροτικής Ανάπτυξης και Τροφίμων, με θέμα: «Η Κυβέρνηση αδυνατεί ή δεν έχει τη βούληση να παρουσιάσει ένα ολοκληρωμένο σχέδιο αξιοποίησης των 73 συν 19,5 δισεκατομμυρίων ευρώ για την οικονομική και κοινωνική ανάκαμψη με παραγωγική και αναπτυξιακή ανασυγκρότηση αλλά και ένα άμεσο πρόγραμμα ανάσχεσης της βαθιάς ύφεσης και των κοινωνικών προβλημάτων που προκαλεί η πανδημία».</seg>
                    <seg xml:id="ParlaMint-GR_2021-01-22-S1-commons.seg4">Πριν δώσω τον λόγο στον πρώτο ομιλητή επιτρέψτε μου να ανακοινώσω στο Σώμα ότι η Διαρκής Επιτροπή Παραγωγής και Εμπορίου καταθέτει την έκθεσή της στο σχέδιο νόμου του Υπουργείου Περιβάλλοντος και Ενέργειας: «α) Κύρωση της Διακυβερνητικής Συμφωνίας μεταξύ της Ελληνικής Δημοκρατίας και της Δημοκρατίας της Βουλγαρίας σχετικά με τον αγωγό διασύνδεσης Ελλάδας - Βουλγαρίας (IGB Project) και β) Κύρωση του Καταστατικού (Ίδρυσης) του Φόρουμ Φυσικού Αερίου Ανατολικής Μεσογείου (EMGF)».</seg>
                    <seg xml:id="ParlaMint-GR_2021-01-22-S1-commons.seg5">Κυρίες και κύριοι συνάδελφοι, οι Κοινοβουλευτικοί Εκπρόσωποι που έχουν οριστεί για τη συζήτηση της επερώτησης είναι: από το Κίνημα Αλλαγής ο κ. Μιχάλης Κατρίνης, από τη Νέα Δημοκρατία ο κ. Ιωάννης Βρούτσης, από τον ΣΥΡΙΖΑ ο κ. Νικόλαος Παππάς, από το ΚΚΕ ο κ. Χρήστος Κατσώτης, από την Ελληνική Λύση ο κ. Βασίλειος Βιλιάρδος και από το ΜέΡΑ25 η κ. Αγγελική Αδαμοπούλου.</seg>
                    <seg xml:id="ParlaMint-GR_2021-01-22-S1-commons.seg6">Τη συζήτηση θα ανοίξει ο πρώτος επερωτών Βουλευτής Α΄ Αθηνών του Κινήματος Αλλαγής κ. Κωνσταντίνος Σκανδαλίδης.</seg>
                    <seg xml:id="ParlaMint-GR_2021-01-22-S1-commons.seg7">Ορίστε, κύριε συνάδελφε, έχετε τον λόγο για δέκα λεπτά.</seg>
                </u>
                <u xml:id="ParlaMint-GR_2021-01-22-S1-commons.u2" ana="#regular" who="#ΣΚΑΝΔΑΛΙΔΗΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2021-01-22-S1-commons.seg8">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2021-01-22-S1-commons.seg9">Κύριε Υπουργέ, σύσσωμη η Κοινοβουλευτική Ομάδα του Κινήματος Αλλαγής κατέθεσε πριν από δύο μήνες την επίκαιρη επερώτηση που σήμερα συζητάμε. Το αξιοσημείωτο είναι ότι στο μεταξύ και ενώ η Κυβέρνηση παρουσίασε το προσχέδιο του Εθνικού Σχεδίου Ανάκαμψης και Ανθεκτικότητας, το οποίο έχει ήδη κατατεθεί στην Ευρωπαϊκή Επιτροπή, η επερώτησή μας διατηρεί ακέραιη την επικαιρότητά της.</seg>
                    <seg xml:id="ParlaMint-GR_2021-01-22-S1-commons.seg10">Αυτή η διαπίστωση, κατ' αρχάς, αξιολογεί και τη συγκεκριμένη σας πρόταση, όχι μόνο σε ό,τι αφορά τη συνολική μας εκτίμηση που διατυπώνεται στον τίτλο της επερώτησης, αλλά και τις επιμέρους αιτιάσεις και τους ενδοιασμούς μας.</seg>
                    <seg xml:id="ParlaMint-GR_2021-01-22-S1-commons.seg11">Το συμπέρασμα προκαταβολικά, για εμάς, παραμένει. Η Κυβέρνηση δεν έχει ολοκληρωμένο σχέδιο αξιοποίησης των δεκάδων δισεκατομμυρίων ευρώ για την οικονομική και κοινωνική ανάκαμψη της χώρας, δεν διασφαλίζει με τις προτάσεις της την παραγωγική και αναπτυξιακή της ανασυγκρότηση και εξακολουθεί να πορεύεται χωρίς πρόγραμμα για την ανάσχεση της βαθιάς ύφεσης και των κοινωνικών προβλημάτων που προκαλεί η πανδημία. Θα αρκούσε να αναγνώσω το κείμενο της επερώτησης, για το οποίο δεν θα άλλαζα δύο και πλέον μήνες μετά ούτε κεραία.</seg>
                    <seg xml:id="ParlaMint-GR_2021-01-22-S1-commons.seg12">Κύριοι συνάδελφοι, το μέγεθος της ύφεσης, της μεγαλύτερης μεταπολεμικά, που για το 2020 υπολογίζεται σε διψήφιο νούμερο, με δραματική μείωση εισοδημάτων, με κλειστές επιχειρήσεις, με ανεργία και ανασφάλεια από τη μια μεριά και από την άλλη το γεγονός ότι τα επόμενα χρόνια η χώρα μας θα έχει στη διάθεσή της πάνω από 90 δισεκατομμύρια, καθιστούν αυτό το ολοκληρωμένο σχέδιο, όχι απλώς αναγκαίο αλλά εθνική επιταγή για να μη χάσει η χώρα μια ακόμα ευκαιρία.</seg>
                    <seg xml:id="ParlaMint-GR_2021-01-22-S1-commons.seg13">Εμείς από τη σκοπιά μας πολύ έγκαιρα προτείναμε μέτρα για την αντιμετώπιση της πανδημίας και των επιπτώσεών της. Αν είχαν γίνει αποδεκτά, τώρα η κατάσταση θα ήταν πολύ καλύτερη. Ταυτόχρονα, επεξεργαστήκαμε και παρουσιάσαμε το δικό μας ολοκληρωμένο σχέδιο, όπως το ανέλυσε η Πρόεδρος του Κινήματος Αλλαγής στη Θεσσαλονίκη στις 16 του Σεπτεμβρίου.</seg>
                    <seg xml:id="ParlaMint-GR_2021-01-22-S1-commons.seg14">Σας καλέσαμε να διασφαλίσετε με όρους εθνικής συνεννόησης και κοινωνικής συναίνεσης την εκπόνηση αυτού του προγράμματος, καθώς το χρονοδιάγραμμα αξιοποίησης των διαθέσιμων πόρων υπερβαίνει τη θητεία σας και προτείναμε συγκεκριμένη ποσοτική και χρονική κατανομή των πόρων. Πέρα από τα άμεσα μέτρα για να μείνει ζωντανή η οικονομία και όρθια η κοινωνία, καθώς και για την επανεκκίνηση της οικονομίας, προτείναμε μεγάλο μέρος των πόρων να κατευθυνθεί προς την ολοκλήρωση των δημόσιων και κοινωνικών υποδομών και των συστημάτων κοινωνικής προστασίας που ανέδειξε η κρίση ως στυλοβάτες της προστασίας της ζωής και της κοινωνικής συνοχής, με κύριο βάρος τις επενδύσεις για στροφή στην παραγωγή, την ανασυγκρότηση του αναπτυξιακού μοντέλου για μαζικές και ποιοτικές θέσεις εργασίας. Μάλιστα, προσδιορίσαμε τον ποσοτικό και χρονικό προγραμματισμό και την άρθρωση των διαφορετικών στόχων σε μια ενιαία αναπτυξιακή στρατηγική και καταθέσαμε συγκεκριμένες προτάσεις για τη μεταποίηση, τον τουρισμό, την πρωτογενή παραγωγή και τις υποδομές που στηρίζουν την ανάπτυξη, ιδίως αυτές που αφορούν τις μεταφορές και τα δίκτυα, προκειμένου να δοθεί ώθηση στις εξαγωγές. Αυτό το έκανε το κόμμα μας.</seg>
                    <seg xml:id="ParlaMint-GR_2021-01-22-S1-commons.seg15">Δυστυχώς η παρουσίαση του Εθνικού Σχεδίου Ανάκαμψης και Ανθεκτικότητας επιβεβαίωσε την εκτίμησή μας τόσο για την αδυναμία όσο και για την έλλειψη βούλησης από την Κυβέρνηση. Πρώτα απ' όλα, η δομή που έχετε επιλέξει: Είναι φανερό ότι το κλειστό σύστημα εξουσίας του Μαξίμου με τη σύσταση της ειδικής υπηρεσίας για το Ταμείο Ανασυγκρότησης και τη στελέχωσή της με μετακλητούς θέλει να ελέγχει και να αξιοποιεί και για τις δικές της στοχεύσεις την όλη διαδικασία. Καμμία αποκέντρωση της διαδικασίας, στο όνομα της δήθεν αποτελεσματικότητας. Εμείς θεωρούμε πολύ πιο αποτελεσματική την πυραμίδα του δημοκρατικού προγραμματισμού, τη δυνατότητα συμμετοχής των αναπτυξιακών φορέων σε όλα τα επίπεδα από το τοπικό μέχρι το κεντρικό, τη δυνατότητα συμμετοχής στον προγραμματισμό της ανάπτυξης. Άρα ο τρόπος που παίρνονται οι αποφάσεις, αν δεν δείχνει μια ενοχή, δείχνει μια συγκεντρωτική αντίληψη για την άσκηση της εξουσίας.</seg>
                    <seg xml:id="ParlaMint-GR_2021-01-22-S1-commons.seg16">Δεύτερον, το σχέδιο δεν είναι ολιστικό, γιατί δεν περιλαμβάνει συνέργειες ανάμεσα στους πόρους του Ταμείου Ανάκαμψης και αυτούς του ΕΣΠΑ και την Κοινή Αγροτική Πολιτική της προηγούμενης αλλά και της τρέχουσας προγραμματικής περιόδου. Δεν επιτρέπει έτσι την υποστήριξη κλαδικών σχεδίων που αρθρώνονται μεταξύ τους στα διάφορα επίπεδα.</seg>
                    <seg xml:id="ParlaMint-GR_2021-01-22-S1-commons.seg17">Τρίτον, το πρόγραμμα δεν έχει, ουσιαστικά, καμμία περιφερειακή διάσταση. Αγνοεί τελείως την περιφερειακή συγκρότηση της χώρας. Δεν δίνει τη δυνατότητα να μπουν στα κέντρα λήψης των αποφάσεων για τις επόμενες αναπτυξιακές επιλογές και την αξιοποίηση των πόρων οι θεσμοί της ανάπτυξης. Σίγουρα θα μπαίνουν από εσάς και μονάχα στην κατεύθυνση που εσείς θέλετε να τα οδηγήσετε. Αυτό όμως δεν διασφαλίζει με κανέναν τρόπο την ισομέρεια στην αναπτυξιακή στρατηγική, δεν διασφαλίζει την ισομερή ανάπτυξη και δεν διασφαλίζει τη δημιουργία περιφερειών με ονοματεπώνυμο, που να έχει ειδικά η κάθε περιφέρεια το δικό της αναπτυξιακό μοντέλο, τους δικούς της στόχους.</seg>
                    <seg xml:id="ParlaMint-GR_2021-01-22-S1-commons.seg18">Τέταρτον, η γενικότητα της περιγραφής των προτεινόμενων αξόνων και το σχετικό μέτρο δράσης χωρίς κατανομή των αντίστοιχων πόρων δεν μας επιτρέπει να προχωρήσουμε σε ουσιαστική αξιολόγηση, παρά το ότι θα μπορούσαμε να συμφωνήσουμε σε βασικούς τίτλους, όπως, παραδείγματος χάριν, η «πράσινη» μετάβαση, η ψηφιακή μετάβαση κ.λπ., μας επιτρέπει όμως να διαπιστώσουμε βασικές ελλείψεις και αδυναμίες. Και εδώ πάλι πρέπει να πω ότι τα θέματα που έχουν σχέση με την αειφόρο ανάπτυξη απαιτούν συνδυασμένες αναπτυξιακές πολιτικές σε κλάδους και τομείς και παράλληλα απαιτούν συγκεκριμένες διαδικασίες που κοινωνικοποιούν τη διαδικασία της αειφορίας, δίνουν τη δυνατότητα της συμμετοχής της κοινωνίας στην εξυπηρέτηση αυτού του τεράστιου στόχου που αποτελεί μια κρίσιμη προτεραιότητα για τα επόμενα χρόνια για τη χώρα μας.</seg>
                    <seg xml:id="ParlaMint-GR_2021-01-22-S1-commons.seg19">Πέμπτον, ενώ το κυβερνητικό σχέδιο υιοθετεί το συντηρητικό πλαίσιο της επιτροπής Πισσαρίδη σε ό,τι αφορά ζητήματα που αφορούν την εργασία και την κοινωνική πολιτική, εν τούτοις σε σχέση με τις προτάσεις για κλαδικά σχέδια και αντίστοιχες πολιτικές είναι εντελώς κενό. Αυτό δεν μου κάνει εντύπωση, καμμία εντύπωση, γιατί ο κοινωνικός χαρακτήρας στη διάσταση της πολιτικής σας είναι εντελώς ξένος. Δεν υπάρχει, δεν υπήρχε σε όλα τα προγραμματικά και αναπτυξιακά κείμενα που έχετε εμφανίσει μέχρι τώρα. Λείπει εντελώς η κοινωνική διάσταση της πολιτικής. Ακόμα και στους πόρους που προσανατολίζετε προς το κοινωνικό κράτος, είσαστε πολύ τσιγγούνηδες, είσαστε πολύ κάτω από αυτό που απαιτούν οι περιστάσεις.</seg>
                    <seg xml:id="ParlaMint-GR_2021-01-22-S1-commons.seg20">Έκτον, σε ό,τι αφορά τον κρίσιμο τομέα των υποδομών για την ανάπτυξη, υπάρχουν μόνο δύο επιμέρους γενικόλογες αναφορές στο μέτρο 1.3 «Μετάβαση σε ένα πράσινο και βιώσιμο σύστημα μεταφορών» και στο μέτρο 4.6, χωρίς όμως να υπάρχει κατανομή σχετικών πόρων, παρ' ότι στην περιγραφή της πρότασης στους αντίστοιχους άξονες έχουν κατανεμηθεί κάποιοι πόροι συγκεκριμένοι.</seg>
                    <seg xml:id="ParlaMint-GR_2021-01-22-S1-commons.seg21">Έβδομον, ενδεικτικό και καθοριστικό για το πώς η Κυβέρνηση αντιλαμβάνεται τον ρόλο των δημοσίων επενδύσεων για την ανάπτυξη αλλά και για την προσέλκυση κεφαλαίων είναι το γεγονός ότι στον προϋπολογισμό του 2021 το Πρόγραμμα Δημοσίων Επενδύσεων βρίσκεται πολύ χαμηλά, στα όρια του 2019 ουσιαστικά.</seg>
                    <seg xml:id="ParlaMint-GR_2021-01-22-S1-commons.seg22">Κύριε Υπουργέ, θέλω να πω ότι θα μπορούσε να υπάρξει μία άλλη κατεύθυνση στον τρόπο που σχεδιάσατε την πολιτική σας. Έχετε, ουσιαστικά, ιδανικές συνθήκες για την επανεκκίνηση της οικονομίας. Δεν έχετε άδειο δημόσιο ταμείο, όπως το 2010. Δεν έχετε θηριώδη ελλείμματα. Έχετε δημόσιο αποθεματικό σημαντικό. Έχετε πρόσβαση σε χαμηλού κόστους δανεισμό, χάριν της Ευρωπαϊκής Κεντρικής Τράπεζας. Έχετε ένα πακέτο ανάκαμψης 1,8 τρισεκατομμυρίου που μοιράζει η Ευρωπαϊκή Ένωση. Και, τέλος, έχετε ένα πολιτικό περιβάλλον στη χώρα που σας επιτρέπει να σχεδιάσετε μια πραγματικά αναπτυξιακή στρατηγική με συναίνεση και με πολύ συγκεκριμένο και πλήρη τρόπο.</seg>
                    <seg xml:id="ParlaMint-GR_2021-01-22-S1-commons.seg23">Είχατε, λοιπόν, όλη τη δυνατότητα να σχεδιάσετε την ολοκληρωμένη αναπτυξιακή στρατηγική για τη χώρα, να συνδέσετε την επανεκκίνηση της οικονομίας με τους αναπτυξιακούς στόχους. Όμως, εσείς κάνετε το τελείως αντίθετο.</seg>
                    <seg xml:id="ParlaMint-GR_2021-01-22-S1-commons.seg24">Έπρεπε να λέγατε ότι θα σωθεί στον μεγαλύτερο δυνατό βαθμό το παραγωγικό δυναμικό και οι θέσεις εργασίας. Οι πολιτικές που ασκήσατε ήταν στην εντελώς αντίθετη κατεύθυνση.</seg>
                    <seg xml:id="ParlaMint-GR_2021-01-22-S1-commons.seg25">Λέγατε να ξεκινήσουν άμεσα οι επενδύσεις για αναπλήρωση του κενού με πρωτοβουλία του κράτους. Πώς αντιμετωπίζετε τις επενδύσεις σε υποδομές στο ΕΣΥ στο Πρόγραμμα Δημοσίων Επενδύσεων;</seg>
                    <seg xml:id="ParlaMint-GR_2021-01-22-S1-commons.seg26">Θέλετε να διευκολύνετε - και το λέγατε από την αρχή - την εισροή των ξένων επενδύσεων αλλά και τους εσωτερικούς πόρους από τις ιδιωτικές επενδύσεις στη χώρα. Με ποιες διαρθρωτικές αλλαγές στο κράτος; Με ποιες τράπεζες; Πού πήγε η ρευστότητα; Έχουμε κάνει επανειλημμένα κριτική σε αυτή την πολιτική.</seg>
                    <seg xml:id="ParlaMint-GR_2021-01-22-S1-commons.seg27">Επιπλέον, δεν αρθρώνονται οι στόχοι μεταξύ τους. Κρέμονται σαν τους Κρεμαστούς Κήπους της Βαβυλώνας, γιατί δεν υπάρχει ανάμεσα στο μακροπρόθεσμο αναπτυξιακό σας πρόγραμμα των στόχων και στη σημερινή αντιμετώπιση της επανεκκίνησης της οικονομίας το μεσοπρόθεσμο σχέδιο δημοσιονομικής πολιτικής που αρθρώνει τους επιμέρους κλάδους, στόχους και διαδικασίες και προσδιορίζει τη σχέση των βημάτων με τις επιλογές και καταλήγει σε μία ουσιαστική, πλήρη αναπτυξιακή στρατηγική.</seg>
                    <seg xml:id="ParlaMint-GR_2021-01-22-S1-commons.seg28">Φοβάμαι ότι εξαντλείτε τις εμπνεύσεις σας σε ασκήσεις επί χάρτου. Το χειρότερο είναι να αποδειχθεί ότι αυτό δεν γίνεται μόνο για λόγους δομικής αδυναμίας του συντηρητικού μοντέλου διακυβέρνησης, αλλά και μιας κάποιας ιδιοτέλειας.</seg>
                    <seg xml:id="ParlaMint-GR_2021-01-22-S1-commons.seg29">Ευχαριστώ.</seg>
                </u>
                <u xml:id="ParlaMint-GR_2021-01-22-S1-commons.u3" ana="#chair" who="#ΚΩΝΣΤΑΝΤΙΝΟΠΟΥΛΟΣ_ΚΩΝΣΤΑΝΤΙΝΟΥ_ΟΔΥΣΣΕΑΣ">
                    <seg xml:id="ParlaMint-GR_2021-01-22-S1-commons.seg30">Ευχαριστούμε τον κ. Σκανδαλίδη και για τον χρόνο.</seg>
                    <seg xml:id="ParlaMint-GR_2021-01-22-S1-commons.seg31">Ακολουθεί ο κ. Γεώργιος Αρβανιτίδης.</seg>
                    <seg xml:id="ParlaMint-GR_2021-01-22-S1-commons.seg32">Κύριε Αρβανιτίδη, έχετε πέντε λεπτά για την πρωτολογία σας και τρία λεπτά για τη δευτερολογία σας. Ορίστε, έχετε τον λόγο.</seg>
                </u>
                <u xml:id="ParlaMint-GR_2021-01-22-S1-commons.u4" ana="#regular" who="#ΑΡΒΑΝΙΤΙΔΗΣ_ΠΕΤΡΟΥ_ΓΕΩΡΓΙΟΣ">
                    <seg xml:id="ParlaMint-GR_2021-01-22-S1-commons.seg33">Ευχαριστώ πολύ, κύριε Πρόεδρε.</seg>
                    <seg xml:id="ParlaMint-GR_2021-01-22-S1-commons.seg34">Κυρίες και κύριοι συνάδελφοι, στη χώρα μας δεν στερηθήκαμε ποτέ τους σοφούς ούτε και τους σοφιστές. Είχαμε πάντα πληθώρα και από τους μεν και από τους δε. Είχαμε, επίσης, πληθώρα πορισμάτων και σχεδίων από επιτροπές σοφών και σοφιστών. Αυτό που έλειπε ήταν η αποτελεσματική πολιτική καθοδήγηση και η βούληση για την εφαρμογή, αλλά και οι δομές και οι μηχανισμοί που καλούνται να εφαρμόσουν τις αποφάσεις και τα σχέδια.</seg>
                    <seg xml:id="ParlaMint-GR_2021-01-22-S1-commons.seg35">Και τα λέω αυτά, γιατί οι όποιες προτάσεις Πισσαρίδη ή τα σχέδια που παρουσιάζει ο κ. Σκυλακάκης δεν αποτελούν πανάκεια και δεν αρκούν από μόνα τους. Διαχρονικά οι κυβερνήσεις του ΠΑΣΟΚ ήταν αυτές που κατάφεραν με όραμα και επιμονή πάνω σε συγκεκριμένο σχέδιο να επιφέρουν μεγάλες τομές στη χώρα μας, με όφελος για τους μη προνομιούχους και τη μεσαία τάξη. Η Νέα Δημοκρατία αρκούνταν στη συντηρητική διαχείριση και στο γνωστό της «business as usual», στην πεπατημένη.</seg>
                    <seg xml:id="ParlaMint-GR_2021-01-22-S1-commons.seg36">Το ίδιο ακριβώς κάνει και τώρα, υπακούοντας στο διαχρονικό παραταξιακό DNA της, εν όψει της μεγάλης και ίσως μοναδικής ευκαιρίας του Ταμείου Ανάκαμψης για να αλλάξουμε τη χώρα. Συντηρητικές επιλογές και διαχείριση «business as usual», χωρίς όραμα, χωρίς τόλμη, με όφελος για τους λίγους και τους εκλεκτούς.</seg>
                    <seg xml:id="ParlaMint-GR_2021-01-22-S1-commons.seg37">Και μπορεί στα λόγια η Κυβέρνηση να κάνει τον υπέρμαχο της «πράσινης» ανάπτυξης και της βιωσιμότητας, αλλά το βασικό ζητούμενο για μας είναι οι προϋποθέσεις και τα αποτελέσματά της, πώς θα το πετύχουμε αυτό, με ποια μέσα και με ποιους ως ωφελημένους.</seg>
                    <seg xml:id="ParlaMint-GR_2021-01-22-S1-commons.seg38">Για ποιους, κύριε Σταϊκούρα, θέλετε να αξιοποιήσετε το 37% των πόρων του Ταμείου που κατευθύνονται στην «πράσινη» μετάβαση; Με ποιες δομές, με ποιο κράτος, με ποιους στόχους, με ποιες προτεραιότητες; Με στόχο ίσως να ξεπεράσετε τους τρεις χιλιάδες μετακλητούς, να κάνετε νέες εταιρείες διαχείρισης και παρακολούθησης;</seg>
                    <seg xml:id="ParlaMint-GR_2021-01-22-S1-commons.seg39">Η χώρα έχει ανάγκη πιο πολύ από ποτέ ένα νέο παραγωγικό μοντέλο που θα στηρίζεται στην ψηφιακή και «πράσινη» οικονομία, το οποίο, όμως, θα μειώνει τις ανισότητες και θα φέρνει ισόρροπη και βιώσιμη ανάπτυξη.</seg>
                    <seg xml:id="ParlaMint-GR_2021-01-22-S1-commons.seg40">Πώς, όμως, υπηρετούν τους στόχους και το αφήγημα της «πράσινης» ανάπτυξης οι επιλογές της Κυβέρνησης που σχετίζονται, μάλιστα, με τους πόρους του Ταμείου Ανάπτυξης; Πώς ωφελούν τους πολλούς και μειώνουν τις ανισότητες; Πόσο προάγουν την ενεργειακή δημοκρατία, για την οποία μιλάμε εμείς; Πόσο καταπολεμούν την ενεργειακή φτώχεια; Πόσο προετοιμάζουν τη δίκαιη ενεργειακή μετάβαση; Πόσο διασφαλίζουν την ανθεκτικότητα απέναντι στην κλιματική αλλαγή;</seg>
                    <seg xml:id="ParlaMint-GR_2021-01-22-S1-commons.seg41">Απαριθμώ ενδεικτικά και μόνο πέντε πρόσφατες επιλογές της Κυβέρνησης, που δίνουν σε όλα τα παραπάνω μια ξεκάθαρη απάντηση: Ελάχιστα, καθόλου, καταρρίπτοντας έτσι τον μύθο της πιο «πράσινης» Κυβέρνησης και του πιο «πράσινου» Πρωθυπουργού.</seg>
                    <seg xml:id="ParlaMint-GR_2021-01-22-S1-commons.seg42">Πρώτον, η πλήρης αδιαφορία να πάρει η Ελλάδα δωρεάν δικαιώματα ρύπων, εκπομπών ρύπων που δικαιούται για να κάνει τις διασυνδέσεις των νησιών και είναι 850 εκατομμύρια ευρώ. Ούτε το Υπουργείο Ενέργειας ούτε ο ΑΔΜΗΕ έχουν κάνει κάτι για να εξασφαλίσουν αυτούς τους πόρους, με τους οποίους θα μπορούσε να εκχωρηθεί έως και το 60% της ηλεκτρικής διασύνδεσης των Δωδεκανήσων και των νησιών του βορείου Αιγαίου. Σας έχουμε καταθέσει ερώτηση, δεν έχουμε πάρει απάντηση, σας εγκαλούμε γι' αυτό.</seg>
                    <seg xml:id="ParlaMint-GR_2021-01-22-S1-commons.seg43">Δεύτερον, η απόφαση στις 31-12-2020 του πρώην Υπουργού Περιβάλλοντος και Ενέργειας, με την οποία περικόπτονται οι πόροι του Πράσινου Ταμείου για την απολιγνιτοποίηση σε δυτική Μακεδονία και Μεγαλόπολη. Λίγο πριν αποχωρήσει ο κ. Χατζηδάκης περιέκοψε τους πόρους από 6% σε 1% προς το Πράσινο Ταμείο, ξεσηκώνοντας αντιδράσεις των τοπικών δήμων και φορέων, την ίδια στιγμή που υποσχόταν στη δυτική Μακεδονία πόρους και ανάπτυξη άμεσα εξαιτίας της επιλογής σας για την απολιγνιτοποίηση. Η εν λόγω υπουργική απόφαση έγινε εν κρυπτώ, χωρίς καμμία διαβούλευση. Έχουμε καταθέσει ερώτηση, περιμένουμε την απάντησή σας.</seg>
                    <seg xml:id="ParlaMint-GR_2021-01-22-S1-commons.seg44">Τρίτον, το μεγάλο φιάσκο του «click away» στο «Εξοικονομώ». Ένα από τα μεγαλύτερα προγράμματα στην Ευρώπη, όταν το ξεκινήσαμε εμείς, έχει καταντήσει να αξιολογείται πια ως το πιο αναποτελεσματικό στην Ευρώπη. Ζητήσαμε αλλαγές στη δομή του για να μπουν περιβαλλοντικά και κοινωνικά κριτήρια, ώστε να καταπολεμηθεί στην πράξη η ενεργειακή φτώχεια, όχι απλά για να αποδείξουμε ένα ακόμα νούμερο στην απορροφητικότητα των κονδυλίων και τελικά να αποδείξουμε ποιος ήταν πιο γρήγορος στην πληκτρολόγηση. Δεν μπορεί να συνεχιστεί η λογική του «first - come first - served», δηλαδή όποιος κάνει πρώτος αίτηση αυτός θα πάρει και επιδότηση. Όμως, υπάρχουν και καταγγελίες - τις οποίες γνωρίζετε - που ερευνά η δικαιοσύνη για κακόβουλο λογισμικό, που πρότασσε την ένταξη ορισμένων αιτήσεων.</seg>
                    <seg xml:id="ParlaMint-GR_2021-01-22-S1-commons.seg45">Τέταρτον, το προβληματικό «target model» στην ενέργεια για το ενεργειακό κόστος του, το μεγάλο ενεργειακό κόστος, που όλοι γνωρίζουμε πόσο κρίσιμο είναι για την παραγωγική διαδικασία και τη βιομηχανική μας παραγωγή. Τα υφιστάμενα βιομηχανικά τιμολόγια έληξαν στις 31 Δεκεμβρίου και η ΔΕΗ έχει δώσει δίμηνη παράταση, προτείνοντας όμως αυξήσεις από 20% -40%. Αυτό είναι μια βραδυφλεγής βόμβα μαζί με την προβληματική λειτουργία του «target model» που επέδειξε αστοχίες και απαιτεί αλλαγές.</seg>
                    <seg xml:id="ParlaMint-GR_2021-01-22-S1-commons.seg46">Και, πέμπτον, ένα θέμα για τη Θεσσαλονίκη, που αφορά τον σχεδιασμό που υπήρχε πριν από την πανδημία για την ανάπλαση του χώρου της ΔΕΘ. Μιλάμε για την επιλογή, λοιπόν, για ένα real estate στο κέντρο της ΔΕΘ με ένα αμφιλεγόμενο ΣΔΙΤ. Και το ερώτημα είναι το εξής: Τώρα που όλα αλλάζουν, τώρα που υπάρχει χρηματοδότηση, θα μπορούσε να δει κάποιος εκείνη την πρόταση με τη συγκεκριμένες δυνατότητες που υπήρχαν για χρηματοδότηση. Τώρα, πώς αλλάζουμε τη Θεσσαλονίκη και πώς την οδηγούμε σε βιωσιμότητα; Ποια είναι η επιλογή μας; Είναι η επιλογή μας το μητροπολιτικό πάρκο; Είναι η επιλογή μας, εξαιτίας αυτού, η μεταφορά της ΔΕΘ στα δυτικά με ολοκλήρωση των υποδομών, με αντιπλημμυρική θωράκιση και βιωσιμότητα, όσον αφορά την κλιματική αλλαγή; Πρόκειται για ανοιχτά ζητήματα τα οποία είναι μπροστά μας.</seg>
                    <seg xml:id="ParlaMint-GR_2021-01-22-S1-commons.seg47">Σας προτείνω, λοιπόν, να ξαναδείτε το θέμα. Ήδη οι φορείς της πόλης και η επιστημονική κοινότητα έχουν ανοίξει πάλι τον διάλογο, ώστε να μη χαθεί και αυτή η ευκαιρία για τη Θεσσαλονίκη. Εξάλλου, και το 2004 με τη διεκδίκηση της EXPO και το 2009 η δική σας κυβέρνηση, η κυβέρνηση του κ. Καραμανλή, είχε αποφασίσει μετά από μελέτες ότι ο βέλτιστος χώρος είναι ο χώρος στα δυτικά, ο χώρος στη Σίνδο.</seg>
                    <seg xml:id="ParlaMint-GR_2021-01-22-S1-commons.seg48">Κυρίες και κύριοι συνάδελφοι, σε αντίθεση με τη Νέα Δημοκρατία, στο Κίνημα Αλλαγής δίνουμε έμφαση στην ψηφιακή και «πράσινη» οικονομία με παραγωγή, όμως, στον τόπο μας και εξαγωγές καινοτόμων προϊόντων. Ζητάμε εγχώρια ανάπτυξη παραγωγών ή συμπαραγωγών με τη μέγιστη προστιθέμενη αξία για τη χώρα, ζητάμε τα λεφτά του Ταμείου να πιάσουν τόπο. Επίσης, ζητάμε να στηριχτούν πολλές ελληνικές μικρές και μικρομεσαίες επιχειρήσεις που θα γίνουν «ιμάντες» και «καταλύτες» της ισόρροπης βιώσιμης ανάπτυξης, ώστε αυτή να γίνει πραγματικά κοινωνικό κτήμα και σκοπός και να μην επικρατήσει έτσι ότι η «πράσινη» ανάπτυξη είναι κάτι που επιβάλλεται από πάνω, έχει κέρδη μόνο για τους μεγάλους και στο τέλος της ημέρας καταλήγει να είναι απλά μία «πράσινη» μετάλλαξη του καπιταλισμού.</seg>
                    <seg xml:id="ParlaMint-GR_2021-01-22-S1-commons.seg49">Χρειάζεται, επίσης, αξιοποίηση των πολύτιμων μετάλλων που είναι κρίσιμα για την προώθηση της ηλεκτροκίνησης, η περίπτωση της «ΛΑΡΚΟ», το νικέλιο το οποίο είναι τόσο κρίσιμο αγαθό για την ηλεκτροκίνηση και τη συζήτηση η οποία έχει ανοίξει. Ελπίζω αυτοί οι πόροι να μη διαμοιραστούν σε «εκλεκτούς». Δεν έχει νόημα να γεμίσουμε ξανά με ηλεκτρικά αυτοκίνητα, ΙΧ ή να γίνει η Μεγαλόπολη και η Κοζάνη ένα απέραντο φωτοβολταϊκό με πάνελ που επίσης θα εισάγουμε. Τι νόημα και τι περιεχόμενο θα έχει η δίκαιη μετάβαση, όταν θα αυξάνει το έλλειμμα στο εμπορικό ισοζύγιο;</seg>
                </u>
                <u xml:id="ParlaMint-GR_2021-01-22-S1-commons.u5" ana="#chair" who="#ΚΩΝΣΤΑΝΤΙΝΟΠΟΥΛΟΣ_ΚΩΝΣΤΑΝΤΙΝΟΥ_ΟΔΥΣΣΕΑΣ">
                    <seg xml:id="ParlaMint-GR_2021-01-22-S1-commons.seg50">Κύριε συνάδελφε, θα πρέπει να ολοκληρώσετε.</seg>
                </u>
                <u xml:id="ParlaMint-GR_2021-01-22-S1-commons.u6" ana="#regular" who="#ΑΡΒΑΝΙΤΙΔΗΣ_ΠΕΤΡΟΥ_ΓΕΩΡΓΙΟΣ">
                    <seg xml:id="ParlaMint-GR_2021-01-22-S1-commons.seg51">Τελειώνω, κύριε Πρόεδρε.</seg>
                    <seg xml:id="ParlaMint-GR_2021-01-22-S1-commons.seg52">Πρέπει να εκμεταλλευτούμε ειδικά τις δυνατότητες που δίνει η τεχνητή νοημοσύνη και να μπούμε στο τρένο της τέταρτης βιομηχανικής επανάστασης.</seg>
                    <seg xml:id="ParlaMint-GR_2021-01-22-S1-commons.seg53">Το μεγάλο στοίχημα, λοιπόν, για μας είναι η παραγωγική αξιοποίηση των κονδυλίων του Ταμείου Συνοχής με όφελος για τους πολλούς και όχι μόνο για τους λίγους. Με επτά λέξεις, «"Πράσινη" ανάπτυξη με παραγωγή στον τόπο μας!».</seg>
                    <seg xml:id="ParlaMint-GR_2021-01-22-S1-commons.seg54">Σας ευχαριστώ.</seg>
                </u>
                <u xml:id="ParlaMint-GR_2021-01-22-S1-commons.u7" ana="#chair" who="#ΚΩΝΣΤΑΝΤΙΝΟΠΟΥΛΟΣ_ΚΩΝΣΤΑΝΤΙΝΟΥ_ΟΔΥΣΣΕΑΣ">
                    <seg xml:id="ParlaMint-GR_2021-01-22-S1-commons.seg55">Αμέσως τώρα τον λόγο έχει ο κ. Απόστολος Πάνας και αμέσως μετά η Πρόεδρος του Κινήματος Αλλαγής.</seg>
                    <seg xml:id="ParlaMint-GR_2021-01-22-S1-commons.seg56">Κύριε Πάνα, έχετε 5 λεπτά πρωτολογία και 3 λεπτά δευτερολογία.</seg>
                </u>
                <u xml:id="ParlaMint-GR_2021-01-22-S1-commons.u8" ana="#regular" who="#ΠΑΝΑΣ_ΝΙΚΟΛΑΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg57">Θα τη χρησιμοποιήσω τώρα, κύριε Πρόεδρε.</seg>
                </u>
                <u xml:id="ParlaMint-GR_2021-01-22-S1-commons.u9" ana="#chair" who="#ΚΩΝΣΤΑΝΤΙΝΟΠΟΥΛΟΣ_ΚΩΝΣΤΑΝΤΙΝΟΥ_ΟΔΥΣΣΕΑΣ">
                    <seg xml:id="ParlaMint-GR_2021-01-22-S1-commons.seg58">Θα χρησιμοποιήσετε τώρα και τη δευτερολογία σας;</seg>
                </u>
                <u xml:id="ParlaMint-GR_2021-01-22-S1-commons.u10" ana="#regular" who="#ΠΑΝΑΣ_ΝΙΚΟΛΑΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg59">Ναι, κύριε Πρόεδρε.</seg>
                </u>
                <u xml:id="ParlaMint-GR_2021-01-22-S1-commons.u11" ana="#chair" who="#ΚΩΝΣΤΑΝΤΙΝΟΠΟΥΛΟΣ_ΚΩΝΣΤΑΝΤΙΝΟΥ_ΟΔΥΣΣΕΑΣ">
                    <seg xml:id="ParlaMint-GR_2021-01-22-S1-commons.seg60">Ωραία.</seg>
                    <seg xml:id="ParlaMint-GR_2021-01-22-S1-commons.seg61">Ορίστε, έχετε τον λόγο.</seg>
                </u>
                <u xml:id="ParlaMint-GR_2021-01-22-S1-commons.u12" ana="#regular" who="#ΠΑΝΑΣ_ΝΙΚΟΛΑΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg62">Κυρίες και κύριοι Βουλευτές, είναι γεγονός ότι η πανδημία βρίσκεται ακόμα σε εξέλιξη επιδρώντας στο σύνολο της οικονομικής και κοινωνικής ζωής.</seg>
                    <seg xml:id="ParlaMint-GR_2021-01-22-S1-commons.seg63">Παρά το γεγονός, λοιπόν, ότι η χώρα βρίσκεται σε lockdown δυόμισι μήνες, ακόμη ο αριθμός των κρουσμάτων και των νοσηλευόμενων θεωρείται υψηλός, ενώ είκοσι πέντε μέρες μετά την έναρξη των εμβολιασμών, έχουν εμβολιαστεί μετά βίας περίπου εκατό χιλιάδες άτομα, μόλις το 1% του πληθυσμού.</seg>
                    <seg xml:id="ParlaMint-GR_2021-01-22-S1-commons.seg64">Τα στοιχεία αυτά δείχνουν ότι και για τη σημερινή μας συζήτηση πρέπει να κρατήσουμε από την αρχή ότι υπάρχει μεγάλη απόσταση από τα λόγια και τις πράξεις της Κυβέρνησης.</seg>
                    <seg xml:id="ParlaMint-GR_2021-01-22-S1-commons.seg65">Είναι αβέβαιο, μάλιστα, το πότε θα μπορέσει να γίνει και η επανεκκίνηση της οικονομίας. Ο προϋπολογισμός του 2021, που ψηφίστηκε μερικές μέρες πριν, ήδη φαίνεται να εκτροχιάζεται. Ο αυτοσχεδιασμός είναι παντού και τα αποτελέσματα το φανερώνουν.</seg>
                    <seg xml:id="ParlaMint-GR_2021-01-22-S1-commons.seg66">Παράλληλα, η Κυβέρνησή σας αναθεώρησε αρκετές φορές τις προβλέψεις για την εκτίμηση των αναγκαίων πόρων όσων πλήττονται από τον COVID -19, ενώ είναι φανερό ότι ανάμεσα στις ονομαστικές αναφορές για τις ενισχύσεις που θα έφταναν σε όσους πλήττονται από την πανδημία και σε αυτές που πραγματικά καταβάλλονται υπάρχει μεγάλη απόκλιση.</seg>
                    <seg xml:id="ParlaMint-GR_2021-01-22-S1-commons.seg67">Είναι, επίσης, άγνωστο πόσοι πόροι θα απαιτηθούν έως ότου ομαλοποιηθεί η οικονομία. Άλλωστε, υπάρχει έλλειψη συνολικής ολοκληρωμένης δράσης και αυτό φαίνεται από το γεγονός ότι ορισμένοι κλάδοι δεν υπάρχουν στην κατανομή των χρημάτων τα οποία δόθηκαν, ιδίως στις μικρομεσαίες και ατομικές επιχειρήσεις, αλλά και κλάδοι που αφορούν τον αγροτικό κόσμο, που - να μου επιτρέψετε - αποτέλεσε τον φτωχό συγγενή των μέτρων για την αντιμετώπιση της πανδημίας.</seg>
                    <seg xml:id="ParlaMint-GR_2021-01-22-S1-commons.seg68">Ταυτόχρονα φάνηκε ότι δεν υπάρχει σχέδιο ώστε να μπορέσει να αξιοποιηθεί σε πολύ μεγάλο βαθμό η διαχείριση του υφιστάμενου ΕΣΠΑ που έδωσε η Ευρωπαϊκή Επιτροπή, με συνέπεια μεγάλος αριθμός μικρομεσαίων επιχειρήσεων μέσω των προγραμμάτων της περιφέρειας να μείνει εκτός της στήριξης.</seg>
                    <seg xml:id="ParlaMint-GR_2021-01-22-S1-commons.seg69">Ωστόσο, σήμερα είναι μία διαφορετική ημέρα και θα πρέπει να δοθεί έμφαση στην ταχεία ανάκαμψη της οικονομίας, καθώς βέβαια και στην αντιμετώπιση των δομικών προβλημάτων που αυτή αντιμετωπίζει. Στόχο θα πρέπει να αποτελεί η ανάπτυξη που θα στηρίζεται στα ανταγωνιστικά πλεονεκτήματα της χώρας.</seg>
                    <seg xml:id="ParlaMint-GR_2021-01-22-S1-commons.seg70">Παρά, λοιπόν, το γεγονός ότι έχει κατατεθεί το προσχέδιο του Εθνικού Σχεδίου Ανάκαμψης και Ανθεκτικότητας σε διαβούλευση, να μου επιτρέψετε να πω ότι δεν πρόκειται για μία ολιστική πρόταση, καθώς δεν υπάρχουν συνέργειες μεταξύ του Ταμείου Ανάκαμψης, αλλά και του ΕΣΠΑ και της νέας ΚΑΠ, με αποτέλεσμα να μην μπορεί να υπάρξει μεγιστοποίηση των ωφελειών. Παράλληλα, υπάρχει μεγάλη ασάφεια ως προς την κατανομή των πόρων μεταξύ των τομέων, ενώ δεν υπάρχει συγκεκριμένος σχεδιασμός ανά κλάδο της οικονομίας.</seg>
                    <seg xml:id="ParlaMint-GR_2021-01-22-S1-commons.seg71">Εμείς, ως Κίνημα Αλλαγής, δεν αρκεστήκαμε στην κριτική στο προσχέδιο αυτό, αλλά ούτε και στην έκθεση Πισσαρίδη. Καταθέσαμε μία ολοκληρωμένη πρόταση για την αξιοποίηση των διαθέσιμων πόρων και αυτή είναι η ιδιάζουσα διαφορά μας ως παράταξη και ως φιλοσοφία λειτουργίας μας μέσα στη Βουλή.</seg>
                    <seg xml:id="ParlaMint-GR_2021-01-22-S1-commons.seg72">Κυρίες και κύριοι, στο πλαίσιο της ανάκαμψης της οικονομίας κομβικό ρόλο θα πρέπει να παίξει και ο πρωτογενής τομέας. Η απουσία στρατηγικής το προηγούμενο χρονικό διάστημα στον αγροτοδιατροφικό τομέα ήταν φανερή. Κυρίως κινηθήκαμε σε μία τεχνική και διαχειριστική λογική. Δεν υπήρξε ποτέ ένα στίγμα που να αφορά το τι θα κάνουμε την επόμενη μέρα. Δεν υπήρξε ένα σχέδιο συγκεκριμένο για τη νέα ΚΑΠ. Οι αναλύσεις στατιστικών στοιχείων και οι ενημερώσεις οι οποίες κατατέθηκαν από τον προηγούμενο Υπουργό είναι σαφώς χρήσιμες, αλλά δεν μπορούν να αποτελέσουν σε καμμία στιγμή ένα εθνικό στρατηγικό σχέδιο.</seg>
                    <seg xml:id="ParlaMint-GR_2021-01-22-S1-commons.seg73">Είναι λυπηρό, λοιπόν, την ώρα που δίνεται ο υπέρ πάντων αγώνας της χώρας, να μην υπάρχει μία συγκεκριμένη στρατηγική για τον αγροτικό τομέα, να μην υπάρχει μία συγκεκριμένη φιλοσοφία και να υπάρχει μία λογική διαχείρισης. Χαρακτηριστικό είναι ότι ακόμα δεν έχουν ανοίξει ζητήματα όπως η διαχείριση του θέματος του ΕΛΓΑ, ενώ όσον αφορά τον ΟΠΕΚΕΠΕ ξέρετε καλά ότι από την 1η Ιανουαρίου βρίσκεται σε μία πάρα πολύ δυσμενή θέση.</seg>
                    <seg xml:id="ParlaMint-GR_2021-01-22-S1-commons.seg74">Είναι αναγκαίο, λοιπόν, να προτεραιοποιηθούν σε επίπεδο σχεδιασμού και χρηματοδότησης συνέργειες στον αγροτικό τομέα με άλλους τομείς που διαδραματίζουν ισχυρό ρόλο στην οικονομία. Στο πλαίσιο αυτό, η «πράσινη» μετάβαση με την ανάπτυξη των ΑΠΕ θα είναι επωφελής για τους ίδιους τους αγρότες και για τη μείωση του κόστους παραγωγής. Οι αγρότες, επίσης, θα πρέπει να επωφεληθούν από το Ταμείο για τις εκπομπές του διοξειδίου του άνθρακα, αφού πολλές παραγωγικές τους δραστηριότητες, όπως οι δενδρώδεις καλλιέργειες και τα βοσκοτόπια, συμβάλλουν καθοριστικά στη δέσμευση των μεγάλων ποσοτήτων.</seg>
                    <seg xml:id="ParlaMint-GR_2021-01-22-S1-commons.seg75">Παράλληλα, η ελληνική γεωργία είναι αναγκαίο να αξιοποιήσει τους πόρους για την κλιματική αλλαγή, τόσο σε επίπεδο πολιτικής όσο και σε επίπεδο σχεδιασμού. Άλλωστε, οι επενδύσεις, η διαχείριση και η προσαρμογή στην κλιματική αλλαγή από τον αγροτικό κόσμο θα μπορέσουν να αμβλύνουν και το θέμα των φυσικών καταστροφών, το οποίο τα τελευταία χρόνια αυξάνεται και δημιουργεί τεράστια προβλήματα στις τοπικές κοινωνίες.</seg>
                    <seg xml:id="ParlaMint-GR_2021-01-22-S1-commons.seg76">Εμείς στο Κίνημα Αλλαγής πιστεύουμε ότι η κρίση αυτή είναι ευκαιρία για να δούμε συνολικά το πού θα βρεθεί η χώρα την επόμενη μέρα, για να δούμε πραγματικά πού θα βρεθεί ο αγροτικός τομέας, πού θα βρεθούν τα θέματα των φυσικών πόρων. Το νερό, το έδαφος, τα βοσκοτόπια, τα προβλήματα της κτηνοτροφίας, τα διαρθρωτικά θέματα της εισόδου των νέων αγροτών, των συνεταιρισμών, των ομάδων παραγωγών, των ποιοτικών προϊόντων, της μεταποίησης αλλά και του κόστους της αγροτικής παραγωγής αποτελούν βασικά ζητήματα, τα οποία έχουμε φέρει στη Βουλή και έχουμε καταθέσει τις προτάσεις μας.</seg>
                    <seg xml:id="ParlaMint-GR_2021-01-22-S1-commons.seg77">Από εσάς όμως δεν βλέπουμε κάποια ατζέντα, κάποια συγκεκριμένη στρατηγική. Και γι' αυτό σας καλέσαμε εδώ σήμερα, για να δούμε αν υπάρχει σχέδιο και να προλάβουμε πριν να είναι αργά. Κύριοι, σας καλούμε να καταθέσετε εδώ σήμερα ένα στοιχειώδες πρόγραμμα και γραμμές χρηματοδότησης, για να κάνουμε συζήτηση, όχι όμως τους πίνακες επιδοτήσεων της Ευρωπαϊκής Επιτροπής, γιατί τους γνωρίζουμε, όπως όλοι. Εμείς επιζητούμε την κατανομή των χρημάτων. Αυτό ζητούμε να καταθέσετε σήμερα.</seg>
                    <seg xml:id="ParlaMint-GR_2021-01-22-S1-commons.seg78">Τελειώνοντας, θα ήθελα να πω ότι ένα μεγάλο θέμα, το οποίο είναι και στην ατζέντα σας, είναι το θέμα του ψηφιακού μετασχηματισμού του κράτος. Εκεί πρέπει να συμπεριληφθεί άμεσα και ο αγροτικός τομέας, για να διευκολυνθούν οι υπηρεσίες και των αγροτών και των κτηνοτρόφων. Χαρακτηριστικό παράδειγμα: Θα πρέπει να υπάρξει η επιτάχυνση των διαδικασιών των αποζημιώσεων του ΕΛΓΑ. Ξέρετε ότι πολλά χρόνια ταλαιπωρούνται γι' αυτό το ζήτημα. Ταυτόχρονα, θα πρέπει να αξιοποιηθούν οι πόροι της νέας ΚΑΠ, να διαμορφωθούν κίνητρα γι' αυτό που λέμε «ψηφιακή γεωργία». Επίσης, είναι πολύ σημαντικό να υπάρχει σχεδιασμός και στο κομμάτι της επιστημονικής έρευνας, της καινοτομίας, της εκπαίδευσης σε ό,τι αφορά τον αγροτικό κόσμο. Ουσιαστικά θα πρέπει η πολιτική έρευνας και τεχνολογίας να καλύπτει τις ανάγκες του αγροτικού τομέα, δημιουργώντας αυτό που λέμε «προστιθέμενη αξία». Τέλος, η συνεργία των χρηματοδοτικών εργαλείων των τομέων είναι κρίσιμη και για τη σύνδεσή μας με το μεγάλο μας παράγοντα στην οικονομική ζωή, τον τουρισμό, ο οποίος, όπως ξέρετε, το επόμενο χρονικό διάστημα θα ανοίξει και θα ανακάμψει. Αυτό πιστεύουμε. Είναι μεγάλη στιγμή ο αγροδιατροφικός τομέας να μεγιστοποιήσει τα οφέλη του μέσω των μικρομεσαίων επιχειρήσεων του τουρισμού.</seg>
                    <seg xml:id="ParlaMint-GR_2021-01-22-S1-commons.seg79">Κυρίες και κύριοι Βουλευτές, τα μέτρα ενίσχυσης της οικονομίας πρέπει να είναι άμεσα και για την παρούσα στιγμή αλλά και για την επόμενη μέρα, που θα πρέπει όλοι οι παραγωγικοί φορείς να προσπαθήσουν να επιβιώσουν, να σταθούν όρθιοι, για να σταθεί όρθια ολόκληρη η οικονομία.</seg>
                    <seg xml:id="ParlaMint-GR_2021-01-22-S1-commons.seg80">Απαιτείται ένα συγκεκριμένο σχέδιο. Δεν υπάρχουν άλλα περιθώρια στασιμότητας ούτε στην αγροτική παραγωγή ούτε σε κανέναν τομέα. Χρειάζεται αναλυτικό σχέδιο, χρονοδιάγραμμα και επιπλέον πόροι.</seg>
                    <seg xml:id="ParlaMint-GR_2021-01-22-S1-commons.seg81">Εμείς είμαστε εδώ να συζητήσουμε, να προτείνουμε, να παρέμβουμε. Και όπως λέμε στο ποδόσφαιρο, η μπάλα πλέον είναι στα δικά σας πόδια!</seg>
                    <seg xml:id="ParlaMint-GR_2021-01-22-S1-commons.seg82">Σας ευχαριστώ πολύ.</seg>
                </u>
                <u xml:id="ParlaMint-GR_2021-01-22-S1-commons.u13" ana="#chair" who="#ΚΩΝΣΤΑΝΤΙΝΟΠΟΥΛΟΣ_ΚΩΝΣΤΑΝΤΙΝΟΥ_ΟΔΥΣΣΕΑΣ">
                    <seg xml:id="ParlaMint-GR_2021-01-22-S1-commons.seg83">Ευχαριστούμε.</seg>
                    <seg xml:id="ParlaMint-GR_2021-01-22-S1-commons.seg84">Τον λόγο τώρα έχει για δέκα λεπτά η Πρόεδρος του Κινήματος Αλλαγής κ. Γεννηματά.</seg>
                </u>
                <u xml:id="ParlaMint-GR_2021-01-22-S1-commons.u14" ana="#regular" who="#ΓΕΝΝΗΜΑΤΑ_ΓΕΩΡΓΙΟΥ_ΦΩΤΕΙΝΗ_ΦΩΦΗ">
                    <seg xml:id="ParlaMint-GR_2021-01-22-S1-commons.seg85">Κυρίες και κύριοι Βουλευτές, καταθέσαμε αυτή την επερώτηση για να χτυπήσουμε σήμα κινδύνου σε αυτή την τόσο κρίσιμη περίοδο.</seg>
                    <seg xml:id="ParlaMint-GR_2021-01-22-S1-commons.seg86">Είναι φανερό ότι είμαστε εκτεθειμένοι στον κορωνοϊό αλλά και στις οικονομικές συνέπειές του. Και αυτό γιατί η Κυβέρνηση δεν είχε και δεν έχει σχέδιο για να τον αντιμετωπίσει. Συνεχίζει να προχωράει με τη λογική «βλέποντας και κάνοντας», ενώ παράλληλα η ελληνική κοινωνία αγωνιά και απαιτεί λύσεις.</seg>
                    <seg xml:id="ParlaMint-GR_2021-01-22-S1-commons.seg87">Εσείς μας λέτε, κύριε Υπουργέ, «όλα καλά». Η προπαγάνδα σας καλά κρατεί. Όμως η πραγματικότητα σας διαψεύδει: Ύφεση διψήφια για το 2020, με δυσοίωνες προβλέψεις για το 2021. Έλλειμμα που κινείται στο 14% του ΑΕΠ. Υστέρηση φορολογικών εσόδων κατά 9 δισεκατομμύρια ευρώ. Ελάχιστοι πλέον μπορούν να ανταποκριθούν στις υποχρεώσεις τους. Μείωση του εργατικού εισοδήματος που φθάνει έως και άνω του 30% για το 56% των εργαζομένων.</seg>
                    <seg xml:id="ParlaMint-GR_2021-01-22-S1-commons.seg88">Οι μικρομεσαίες επιχειρήσεις, κυρίως το λιανεμπόριο και η εστίαση, εκπέμπουν «SOS». Ο τζίρος τους μειώθηκε κατά 35 δισεκατομμύρια στους εννέα μήνες του 2020. Οι ληξιπρόθεσμες υποχρεώσεις τους αυξάνονται ραγδαία και, βεβαίως, δημιουργείται μια νέα γενιά «κόκκινων» δανείων.</seg>
                    <seg xml:id="ParlaMint-GR_2021-01-22-S1-commons.seg89">Δεν αντιμετωπίζονται, κύριε Υπουργέ, τα προβλήματα με συντηρητικές πολιτικές, αποσπασματικά μέτρα και διαχειριστικές λογικές, δηλαδή αυτές που ακολουθεί η Κυβέρνησή σας. Με τις ιδεοληψίες και τις πελατειακές σας πρακτικές, παρά τα 9,8 δισεκατομμύρια που έχετε δώσει, το ΤΕΠΙΧ, το Ταμείο Εγγυοδοσίας, η κρίση έχει μεγάλη ένταση και παίρνει επικίνδυνες και απειλητικές διαστάσεις. Γιατί; Θα σας πω αμέσως.</seg>
                    <seg xml:id="ParlaMint-GR_2021-01-22-S1-commons.seg90">Διότι τα μέτρα σας ήταν, πριν από όλα, αποσπασματικά, καθυστερημένα, ανεπαρκή. Σας τα είπαμε πάρα πολλές φορές, αλλά δεν αλλάζετε λογική. Δεν στοχεύσατε στη στήριξη των μικρομεσαίων, αλλά δώσατε πολύ σημαντικούς πόρους στους λίγους ισχυρούς.</seg>
                    <seg xml:id="ParlaMint-GR_2021-01-22-S1-commons.seg91">Είναι ενδεικτικό ότι περίπου δεκαοκτώ χιλιάδες πεντακόσιες μεγάλες επιχειρήσεις πήραν 5,3 δισεκατομμύρια ευρώ, ενώ τετρακόσιες πενήντα χιλιάδες μικρές επιχειρήσεις πήραν μόνο 2,2 δισεκατομμύρια ευρώ και αυτά κυρίως από την επιστρεπτέα προκαταβολή. Αφήσατε ασύδοτες τις τράπεζες να χρηματοδοτήσουν τους λίγους μεγάλους πελάτες, που, αντί να ρίξουν τα χρήματα στην αγορά, τα μετέτρεψαν σε καταθέσεις τους. Αντί να επιδοτήσετε την εργασία, προτιμήσατε τα επιδόματα. Έχουν ήδη χαθεί εκατό χιλιάδες θέσεις εργασίας. Πήγατε αργά στο αποτυχημένο πρόγραμμα «ΣΥΝ - ΕΡΓΑΣΙΑ» και δεν καταφέρατε να χρησιμοποιήσετε σημαντικούς πόρους που ήταν στη διάθεσή σας από την Ευρωπαϊκή Ένωση.</seg>
                    <seg xml:id="ParlaMint-GR_2021-01-22-S1-commons.seg92">Είναι χαρακτηριστικό ότι σε σχέση με άλλες χώρες που έχουν τον ίδιο πληθυσμό με εμάς, όπως το Βέλγιο και η Πορτογαλία, πήρατε τους μισούς πόρους, τα μισά χρήματα, λες και η Ελλάδα δεν είχε πρόβλημα ανεργίας, δεν τα χρειαζόταν, είμαστε υπεράνω!</seg>
                    <seg xml:id="ParlaMint-GR_2021-01-22-S1-commons.seg93">Μέσα σε όλα αυτά, αυξάνετε και τη σπατάλη του κράτους, κάνετε μια Κυβέρνηση - μαμούθ και προστίθενται συνέχεια μετακλητοί, χιλιάδες. Ξεπεράσατε και τους προηγούμενους. «Τι είχες, Γιάννη, τι είχα πάντα!».</seg>
                    <seg xml:id="ParlaMint-GR_2021-01-22-S1-commons.seg94">Το χειρότερο είναι ότι, παρά τα λάθη και τις αποτυχίες, συνεχίζετε ακριβώς την ίδια πολιτική. Συνεχίζετε με οριζόντια μέτρα, τα οποία έχουν ολέθριες επιπτώσεις στην οικονομία. Δεν υιοθετείτε την πρότασή μας για ασφαλές άνοιγμα με βάση τα επιδημιολογικά δεδομένα της κάθε περιοχής.</seg>
                    <seg xml:id="ParlaMint-GR_2021-01-22-S1-commons.seg95">Εγώ ρωτώ: Γιατί πρέπει να είναι κλειστή, για παράδειγμα, η Ρόδος ή άλλες περιοχές που δεν έχουν πρόβλημα, που έχουν πολύ χαμηλό επιδημιολογικό φορτίο; Γιατί πρέπει να καταδικάζονται και αυτές, ενώ μπορούμε να τις παρακολουθούμε με μαζικά και επαναλαμβανόμενα τεστ και να τις στεγανοποιήσουμε, όχι να πάμε να μεταφέρουμε το πρόβλημα εκεί;</seg>
                    <seg xml:id="ParlaMint-GR_2021-01-22-S1-commons.seg96">Δεν αντιλαμβάνεστε, κύριε Υπουργέ, ότι με τις επιλογές σας το κόστος από την πανδημία μεγαλώνει με δική σας ευθύνη, εξαιτίας των δικών σας πολιτικών επιλογών; Οι πολιτικές μας βρίσκονται ακριβώς στον αντίποδα των αναγκαίων ριζικών αλλαγών που επιβάλλουν οι νέες συνθήκες, που απαιτούν προοδευτικό σχέδιο και δομικές παρεμβάσεις.</seg>
                    <seg xml:id="ParlaMint-GR_2021-01-22-S1-commons.seg97">Με τη συζήτηση αυτή, λοιπόν, επιδιώκουμε όχι μόνο να αναδείξουμε τα λάθη και να κάνουμε την αναγκαία κριτική για όλα αυτά, αλλά θέλουμε ταυτόχρονα να πυροδοτήσουμε τον δημόσιο διάλογο για την ανάκαμψη της ελληνικής οικονομίας, ο οποίος είναι μέχρι σήμερα ανύπαρκτος. Τα θέματα αυτά είναι αλληλένδετα, γιατί δεν μπορεί να χτιστεί το μέλλον πάνω σε ερείπια, στα ερείπια της πολιτικής σας.</seg>
                    <seg xml:id="ParlaMint-GR_2021-01-22-S1-commons.seg98">Αλλάξτε, λοιπόν ρότα τώρα, για να μη βρεθούμε σε δυσάρεστες καταστάσεις, με μαζικά λουκέτα και διόγκωση της ανεργίας.</seg>
                    <seg xml:id="ParlaMint-GR_2021-01-22-S1-commons.seg99">Χρειάζεται να πάρετε, κύριε Υπουργέ, γενναία άμεσα μέτρα.</seg>
                    <seg xml:id="ParlaMint-GR_2021-01-22-S1-commons.seg100">Μίλησε ο κύριος Πρωθυπουργός σε διάγγελμά του για τα 37 δισεκατομμύρια ευρώ που διαθέτετε από το απόθεμα, την υπερφορολόγηση που η προηγούμενη κυβέρνηση είχε επιβάλει στη μεσαία τάξη - τη γονάτισε - και τον δανεισμό στον οποίο έχει προβεί η Κυβέρνησή σας. Λόγω των μέτρων της Ευρωπαϊκής Κεντρικής Τράπεζας δανειζόμαστε με πολύ χαμηλό επιτόκιο. Υπάρχουν, λοιπόν, περιθώρια να αξιοποιηθούν και άλλοι σημαντικοί πόροι, οι οποίοι ανήκουν στον ελληνικό λαό. Γιατί στερείτε; Αν όχι τώρα, πότε; Επί ερειπίων;</seg>
                    <seg xml:id="ParlaMint-GR_2021-01-22-S1-commons.seg101">Εμείς έχουμε εγκαίρως παρουσιάσει συγκεκριμένα, ρεαλιστικά, στοχευμένα μέτρα για να μείνει όρθια η κοινωνία και ζωντανή η οικονομία. Πριν απ' όλα, νέο πρόγραμμα μη επιστρεπτέας κατά το 70% προκαταβολής για το 2021, ίσο τουλάχιστον με το σύνολο του 2020, με κύριο κριτήριο τη μείωση του τζίρου των επιχειρήσεων. Εσείς μιλάτε για νέο πρόγραμμα στα 2,2 δισεκατομμύρια ευρώ για το 2021. Με λίγα λόγια είναι σταγόνα στον ωκεανό.</seg>
                    <seg xml:id="ParlaMint-GR_2021-01-22-S1-commons.seg102">Ρύθμιση των οφειλών σε δημόσιο και ασφαλιστικά ταμεία σε εκατόν είκοσι δόσεις. Πάρτε επιτέλους αυτή τη γενναία απόφαση. Κούρεμα των οφειλών κατά 30%, ιδιαίτερα για τους συνεπείς. Μπορούμε να δούμε ακόμα και απάλειψη προστίμων και προσαυξήσεων. Πάντα μιλώ για τους συνεπείς. Μόνο έτσι θα μπορέσουν να εξοφλήσουν τις υποχρεώσεις τους και ταυτόχρονα θα αυξηθούν και τα δημόσια έσοδα.</seg>
                    <seg xml:id="ParlaMint-GR_2021-01-22-S1-commons.seg103">Επιδότηση του 100% των ασφαλιστικών εισφορών για έξι μήνες για τις επιχειρήσεις που επλήγησαν ιδιαίτερα, με όρο τη διατήρηση των θέσεων εργασίας αλλά και των δικαιωμάτων των εργαζομένων. Ευέλικτα πιστωτικά κριτήρια, κύριε Υπουργέ, και ενεργοποίηση του παρατηρητηρίου ρευστότητας, ώστε να μην μπλοκάρουν και πάλι οι τράπεζες τα όποια νέα εργαλεία ρευστότητας δημιουργηθούν. Εάν διατηρήσετε την ίδια λογική, τα ίδια κριτήρια, οποιαδήποτε αύξηση ρευστότητας θα χαθεί και πάλι δεν θα φτάσει σε αυτούς που την έχουν πραγματικά ανάγκη.</seg>
                    <seg xml:id="ParlaMint-GR_2021-01-22-S1-commons.seg104">Αναστολή με νόμο των διατάξεων για τους πλειστηριασμούς πρώτης κατοικίας - κινδυνεύουν νοικοκυριά που έπληξε η κρίση να χάσουν το σπίτι τους - και, βέβαια, πάγωμα του Πτωχευτικού Κώδικα μέχρι να περάσει η κρίση. Και, επιτέλους, να καλυφθούν με το επίδομα ανεργίας τουλάχιστον ως τις 30-4-2021 οι τριακόσιες πενήντα χιλιάδες μακροχρόνια άνεργοι εγγεγραμμένοι του ΟΑΕΔ και οι εποχικά εργαζόμενοι στον τουρισμό.</seg>
                    <seg xml:id="ParlaMint-GR_2021-01-22-S1-commons.seg105">Τέλος, να συμπεριληφθούν στα μέτρα στήριξης οι αγρότες και οι κτηνοτρόφοι που, όπως ήδη ειπώθηκε, όλο αυτό το διάστημα αντιμετωπίστηκαν ως «οι φτωχοί συγγενείς» από την Κυβέρνησή σας.</seg>
                    <seg xml:id="ParlaMint-GR_2021-01-22-S1-commons.seg106">Κυρίες και κύριοι Βουλευτές, έρχομαι στο θέμα του Ταμείου Ανάκαμψης. Η Κυβέρνηση αποφεύγει συστηματικά τον διάλογο. Έχει παρουσιάσει το δικό της σχέδιο που ικανοποιεί - δήθεν - τους γενικούς όρους της Ευρωπαϊκής Ένωσης, αλλά δεν αποτελεί σε καμμία περίπτωση ολοκληρωμένη πρόταση ανάκαμψης της ελληνικής οικονομίας. Δεν αφορά τους πολλούς αλλά μόνο τους ήδη μεγάλους. Δεν συνδέει τις επενδύσεις με την αύξηση της εγχώριας παραγωγής. Συνοδεύεται από παρεμβάσεις που προωθούν τη φθηνή και απαξιωμένη εργασία, σχέδιο από το οποίο απουσιάζει κάθε ουσιαστική αναφορά για τα δημόσια νοσοκομεία, τις κοινωνικές υποδομές και, βέβαια, την αντιμετώπιση των ανισοτήτων. Μιλάει για μεταρρυθμίσεις. Στην ουσία προωθεί κατεδαφίσεις.</seg>
                    <seg xml:id="ParlaMint-GR_2021-01-22-S1-commons.seg107">Η Νέα Δημοκρατία δεν μπορεί να δώσει λύσεις με προοπτική και η Κυβέρνησή της οδηγεί σε οπισθοδρόμηση.</seg>
                    <seg xml:id="ParlaMint-GR_2021-01-22-S1-commons.seg108">Υπάρχει, όμως, εναλλακτική λύση: Ο προοδευτικός δρόμος που δείχνει το Κίνημα Αλλαγής. Έχουμε παρουσιάσει τις προτάσεις μας που επεξεργάστηκε ειδική επιτροπή με επιστήμονες, ειδικούς και πολιτικά στελέχη με μεγάλη γνώση και εμπειρία, πάντα μετά από διάλογο με τους εκπροσώπους των παραγωγικών φορέων. Στόχος δικός μας είναι: κανένα ευρώ χωρίς αναπτυξιακή διάσταση, κανένα ευρώ χωρίς κοινωνική ανταποδοτικότητα. Γιατί το μεγάλο πρόβλημα δεν είναι τώρα το έλλειμμα πόρων. Είναι το έλλειμμα ολοκληρωμένης, ουσιαστικής και προοδευτικής πολιτικής από την πλευρά της Κυβέρνησης της Νέας Δημοκρατίας.</seg>
                    <seg xml:id="ParlaMint-GR_2021-01-22-S1-commons.seg109">Στόχος μας είναι, λοιπόν, μια νέα αντίληψη για την παραγωγική ανασυγκρότηση της χώρας. Την εκφράσαμε με πολύ συγκεκριμένες προτάσεις που παρουσιάσαμε από τον Σεπτέμβριο. Εμείς μιλάμε για ανάπτυξη με ισχυρή κοινωνική προστασία. Μιλάμε για τις ανισότητες που πρέπει να αντιμετωπίσουμε. Μιλάμε για την οικονομία που διασφαλίζει την εργασία.</seg>
                    <seg xml:id="ParlaMint-GR_2021-01-22-S1-commons.seg110">Δίνουμε έμφαση, κυρίες και κύριοι Βουλευτές, στη μετάβαση στην ψηφιακή και πράσινη οικονομία, αλλά με παραγωγή στον τόπο μας και εξαγωγές. Λείπει εντελώς το δεύτερο αυτό σκέλος από τις προτάσεις της Κυβέρνησης της Νέας Δημοκρατίας. Προτεραιότητά μας είναι οι επενδύσεις που δίνουν προστιθέμενη αξία στην ελληνική παραγωγή. Παράγουμε και εξάγουμε. Λέμε όχι στις εισαγωγές και στην κατανάλωση, αυτό το ξεπερασμένο μοντέλο. Για εμάς μεγάλα έργα δεν σημαίνουν μόνο μεγάλες επιχειρήσεις αλλά και ευκαιρίες για τις μικρομεσαίες με συμπράξεις, κοινοπραξίες και ειδικά κίνητρα.</seg>
                    <seg xml:id="ParlaMint-GR_2021-01-22-S1-commons.seg111">Στρατηγικός μας στόχος είναι η πλήρης απασχόληση. Τα 70 δισεκατομμύρια που μπορούμε να αξιοποιήσουμε για την παραγωγική ανασυγκρότηση της χώρας αφορούν σε εμάς τους πολλούς.</seg>
                    <seg xml:id="ParlaMint-GR_2021-01-22-S1-commons.seg112">Ιεραρχούμε τις κατανομές όλων αυτών των διαθέσιμων πόρων ως εξής: Πρόσθετα άμεσα μέτρα, όπως είπα πριν, για να μείνει όρθια η κοινωνία και ζωντανή η οικονομία. Στην κατεύθυνση αυτή θα πρέπει να διατεθεί περίπου το 20% του προγράμματος.</seg>
                    <seg xml:id="ParlaMint-GR_2021-01-22-S1-commons.seg113">Μέτρα κυρίως φορολογικά και θεσμοθέτηση κινήτρων για την επανεκκίνηση της οικονομίας μέσα σε μια διετία από τώρα με το 10% του προγράμματος, με την ελάφρυνση του φορολογικού βάρους των επιχειρήσεων και την παροχή κινήτρων για παραγωγικές επενδύσεις, με την παροχή κινήτρων για δημιουργία νέων θέσεων απασχόλησης στον ιδιωτικό τομέα.</seg>
                    <seg xml:id="ParlaMint-GR_2021-01-22-S1-commons.seg114">Ολοκλήρωση των δημόσιων και κοινωνικών υποδομών, αλλά και των συστημάτων κοινωνικής προστασίας, όπως το σύστημα υγείας, τη δημιουργία του ψηφιακού κράτους, την εκπαίδευση σε νέες ειδικότητες, την ενίσχυση των μηχανισμών πολιτικής προστασίας μέσα σε μία τριετία από τώρα, με το 20% των πόρων του προγράμματος.</seg>
                    <seg xml:id="ParlaMint-GR_2021-01-22-S1-commons.seg115">Τέλος, με κύριο βάρος τις επενδύσεις για τη στροφή στην παραγωγή, την ανασυγκρότηση του αναπτυξιακού μοντέλου στη μεταποίηση, στον τουρισμό, τη στήριξη και τον μετασχηματισμό των μικρομεσαίων επιχειρήσεων, την αγροτική οικονομία μέσα σε ένα τετραετές πρόγραμμα. Είναι επενδύσεις που μπορούν να δημιουργήσουν νέες και καλά αμειβόμενες θέσεις εργασίας με το 50% των πόρων του προγράμματος.</seg>
                    <seg xml:id="ParlaMint-GR_2021-01-22-S1-commons.seg116">Επιπλέον, κυρίες και κύριοι Βουλευτές, η κατάργηση των στόχων για τα υπερπλεονάσματα, που αποτελεί βασική επιδίωξή μας, θα δώσει τη δυνατότητα να διαθέσουμε τουλάχιστον το 1% του ΑΕΠ για αρκετά χρόνια, για τις απαραίτητες αμυντικές δαπάνες και τη στήριξη της Ελληνικής Αμυντικής Βιομηχανίας.</seg>
                    <seg xml:id="ParlaMint-GR_2021-01-22-S1-commons.seg117">Το δικό μας πρόγραμμα προοδευτικής διακυβέρνησης διασφαλίζει την επανεκκίνηση της οικονομίας. Αντιμετωπίζει τα προβλήματα δομικά και όχι διαχειριστικά. Βέβαια, στηρίζεται σε διαρθρωτικές αλλαγές, προοδευτικές μεταρρυθμίσεις και τους αναγκαίους εκσυγχρονισμούς. Πρώτα και κύρια στο κράτος, με στόχο την από κομματικοποίησή του, την αξιοκρατία και την αξιολόγηση παντού, την ανταπόκριση στις ανάγκες των πολιτών αλλά και των επιχειρήσεων, τη διαφάνεια σε κάθε λειτουργία του και την ουσιαστική αποκέντρωσή του. Αλλά και τα συστήματα εκπαίδευσης, επαγγελματικής κατάρτισης, επανένταξης των ανέργων είναι κλειδί για την εποχή που έρχεται.</seg>
                    <seg xml:id="ParlaMint-GR_2021-01-22-S1-commons.seg118">Επιτάχυνση της λειτουργίας της δικαιοσύνης και ρυθμιστικές αρχές για μια αγορά που λειτουργεί ανταγωνιστικά, αλλά με κανόνες και ελέγχους για την τήρηση των νόμων.</seg>
                    <seg xml:id="ParlaMint-GR_2021-01-22-S1-commons.seg119">Το τραπεζικό σύστημα μπορεί να απελευθερωθεί από τον βραχνά των κόκκινων δανείων και να συμβάλει ουσιαστικά στη χρηματοδότηση της οικονομίας. Η πρότασή μας για μία ενιαία bad bank με τη συμμετοχή κράτους, ιδιωτών και τραπεζών είναι επίκαιρη όσο ποτέ. Είναι μια πρόταση που έχουμε καταθέσει από το 2016. Όταν μιλήσαμε πρώτη φορά γι' αυτή, έπεσαν όλοι πάνω μας και μας είπαν λαϊκιστές. Σήμερα την προτείνει και η Τράπεζα της Ελλάδος και κερδίζει διαρκώς έδαφος. Επιτέλους, κάντε κάτι!</seg>
                    <seg xml:id="ParlaMint-GR_2021-01-22-S1-commons.seg120">Νέα ρύθμιση για την εργασία και τις εργασιακές σχέσεις, ώστε να μην αποτελέσουν οι εργαζόμενοι το εύκολο θύμα των αλλαγών. Με διάλογο με τους κοινωνικούς εταίρους και με ισχυρό πλαίσιο συλλογικών διαπραγματεύσεων το κράτος οφείλει να εγγυάται ένα κοινωνικό συμβόλαιο της ψηφιακής εποχής με εργαζόμενους καταρτισμένους, ασφαλείς, με αξιοπρεπείς αμοιβές και δικαιώματα.</seg>
                    <seg xml:id="ParlaMint-GR_2021-01-22-S1-commons.seg121">Σύγχρονο, τολμηρό, σταθερό και προοδευτικό φορολογικό σύστημα που κλείνει κάθε πόρτα φοροδιαφυγής, που δημιουργεί βεβαιότητα για τις επιχειρήσεις, που στηρίζει την επένδυση και την απασχόληση, αλλά αξιοποιεί τη φορολόγηση του μεγάλου πλούτου, για να μειωθούν οι κοινωνικές ανισότητες, αντλώντας πόρους από εκεί, για ένα ισχυρό κοινωνικό κράτος που δεν αφήνει πίσω κανέναν μόνο του.</seg>
                    <seg xml:id="ParlaMint-GR_2021-01-22-S1-commons.seg122">Κυρίες και κύριοι Βουλευτές, η αποτελεσματική και διαφανής διαχείριση των ευρωπαϊκών πόρων είναι προϋπόθεση για την επιτυχία κάθε στόχου για τη χώρα μας. Είναι ώρα να καταργηθούν όλα τα γραφειοκρατικά εμπόδια και οι επενδύσεις να προχωρήσουν με fast track διαδικασίες κατά το πρότυπο των Ολυμπιακών Αγώνων. Ιδιαίτερα για τις μεγάλες και εμβληματικές επενδύσεις, να λύνονται εξαρχής όλα τα θέματα που σχετίζονται με όρους δόμησης και χρήσεις γης.</seg>
                    <seg xml:id="ParlaMint-GR_2021-01-22-S1-commons.seg123">Δεν είναι λύση ούτε για την αποτελεσματικότητα ούτε για τη διαφάνεια ο πλήρης έλεγχος από το πρωθυπουργικό γραφείο. Οι απευθείας και κατά παρέκκλιση αναθέσεις, που παρακολουθούμε όλον αυτόν τον ενάμιση χρόνο, δεν επιτρέπουν αισιοδοξία για τον τρόπο διαχείρισης των πόρων του Ταμείου Ανάκαμψης. Αντίθετα, μας κάνουν να φοβόμαστε ένα «πάρτι» συμφερόντων. Δεν μπορεί να αφήσουμε να πάνε στις τσέπες των λίγων τα χρήματα αυτά για να πλουτίσουν περισσότερο.</seg>
                    <seg xml:id="ParlaMint-GR_2021-01-22-S1-commons.seg124">Ζητώ, λοιπόν, να έρθει στη Βουλή και να συζητηθεί το θέμα του ελληνικού προγράμματος για το Ταμείο Ανάκαμψης.</seg>
                    <seg xml:id="ParlaMint-GR_2021-01-22-S1-commons.seg125">Κυρίες και κύριοι Βουλευτές, τα κονδύλια αυτά του Ταμείου είναι ίσως η μεγαλύτερη, αλλά και η τελευταία ευκαιρία για τη χώρα και το πρόγραμμα αυτό ξεπερνά την κυβερνητική θητεία της Νέας Δημοκρατίας.</seg>
                    <seg xml:id="ParlaMint-GR_2021-01-22-S1-commons.seg126">Δεν έχετε λευκή επιταγή, κύριε Υπουργέ, για να το διαχειριστείτε όπως εσείς κρίνετε. Αφορά το μέλλον της χώρας και όχι το μέλλον της Κυβέρνησής σας και της Νέας Δημοκρατίας. Δεν θα σας επιτρέψουμε, λοιπόν, να προχωρήσετε εν κρυπτώ.</seg>
                    <seg xml:id="ParlaMint-GR_2021-01-22-S1-commons.seg127">Συγκροτούμε όλο αυτό το διάστημα με τον διάλογο που κάνουμε, έστω και με τηλεδιασκέψεις, ένα ευρύ μέτωπο στην κοινωνία, μια νέα κοινωνική συμφωνία που θα εγγυηθεί ότι οι συντηρητικές πολιτικές δεν θα κυριαρχήσουν, ότι μια προοδευτική διακυβέρνηση είναι όχι μόνο όραμα, αλλά το αίτημα των προοδευτικών πολιτών στην Ελλάδα για μια νέα αλλαγή με το Κίνημα Αλλαγής πρωταγωνιστή.</seg>
                    <seg xml:id="ParlaMint-GR_2021-01-22-S1-commons.seg128">Σας ευχαριστώ.</seg>
                </u>
                <u xml:id="ParlaMint-GR_2021-01-22-S1-commons.u15" ana="#chair" who="#ΚΩΝΣΤΑΝΤΙΝΟΠΟΥΛΟΣ_ΚΩΝΣΤΑΝΤΙΝΟΥ_ΟΔΥΣΣΕΑΣ">
                    <seg xml:id="ParlaMint-GR_2021-01-22-S1-commons.seg129">Ευχαριστούμε κι εμείς.</seg>
                    <seg xml:id="ParlaMint-GR_2021-01-22-S1-commons.seg130">Τώρα τον λόγο έχει ο κ. Γεώργιος Μουλκιώτης. Έχετε πέντε λεπτά για την πρωτολογία σας και τρία λεπτά για τη δευτερολογία σας. Θα τα αξιοποιήσετε και τα δύο, κύριε Μουλκιώτη;</seg>
                </u>
                <u xml:id="ParlaMint-GR_2021-01-22-S1-commons.u16" ana="#regular" who="#ΜΟΥΛΚΙΩΤΗΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2021-01-22-S1-commons.seg131">Ναι, κύριε Πρόεδρε.</seg>
                </u>
                <u xml:id="ParlaMint-GR_2021-01-22-S1-commons.u17" ana="#chair" who="#ΚΩΝΣΤΑΝΤΙΝΟΠΟΥΛΟΣ_ΚΩΝΣΤΑΝΤΙΝΟΥ_ΟΔΥΣΣΕΑΣ">
                    <seg xml:id="ParlaMint-GR_2021-01-22-S1-commons.seg132">Ορίστε, έχετε τον λόγο.</seg>
                </u>
                <u xml:id="ParlaMint-GR_2021-01-22-S1-commons.u18" ana="#regular" who="#ΜΟΥΛΚΙΩΤΗΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2021-01-22-S1-commons.seg133">Ευχαριστώ πολύ, κύριε Πρόεδρε.</seg>
                    <seg xml:id="ParlaMint-GR_2021-01-22-S1-commons.seg134">Κυρίες και κύριοι συνάδελφοι, το μεγάλο στοίχημα της Κυβέρνησης, όπως αυτή η ίδια διατείνεται, είναι να μεταμορφώσει την Ελλάδα με σχέδιο - έτσι λέει - , χρονοδιάγραμμα και πολλά ευρωπαϊκά κονδύλια, τα οποία - επίσης λέει - όμως ότι θα τα επενδύσει σωστά, για να μην πάνε χαμένα, όπως δήθεν πήγαν τα Πακέτα Ντελόρ και τα Μεσογειακά Ολοκληρωμένα Προγράμματα.</seg>
                    <seg xml:id="ParlaMint-GR_2021-01-22-S1-commons.seg135">Και ποιο είναι το πολιτικό περιεχόμενο αυτής της δήθεν μεταρρύθμισης; Είναι η έκθεση Πισσαρίδη, είναι η "αγία γραφή" του ΣΕΒ, είναι μια γενικής φύσεως ανάλυση νεοφιλελεύθερων πολιτικών, αλλά και μια έκθεση ιδεών που στον πυρήνα της βρίσκονται βαθιά αντιλαϊκές πολιτικές.</seg>
                    <seg xml:id="ParlaMint-GR_2021-01-22-S1-commons.seg136">Πρόκειται ουσιαστικά για μια αντιμεταρρύθμιση, για μια μεταρρύθμιση νεοφιλελεύθερης κοπής, με θύματα τους εργαζόμενους και με αναδιανομή του πλούτου υπέρ των λίγων και ευνοούμενων της Κυβέρνησης. Παρά ταύτα, κάποια επιμέρους θετικά σημεία φαίνονται ελάχιστα στην έκθεση Πισσαρίδη. Και, βέβαια, όλα αυτά με σημαία το Εθνικό Σχέδιο Ανάκαμψης και Ανθεκτικότητος. Γιατί ο «εγκληματίας» πρέπει να έχει και ένα άλλοθι!</seg>
                    <seg xml:id="ParlaMint-GR_2021-01-22-S1-commons.seg137">Τι θα κάνει δηλαδή; Μετά από έναν χρόνο με την οικονομία στην κατάψυξη, τους μικρομεσαίους επιχειρηματίες και αγρότες σε απόγνωση, τους εργαζόμενους σε αναστολή εργασίας - για να μην πω σε καταστολή - και τους υπόλοιπους εργαζόμενους με επιβαλλόμενη και χωρίς νομοθετικό πλαίσιο τηλεργασία, έρχεται η Κυβέρνηση τώρα, σαν δήθεν από μηχανής θεός, να μας πει ότι με το Εθνικό Σχέδιο Ανάκαμψης και Ανθεκτικότητος θα μας οδηγήσει σε ένα άλλο επίπεδο, θα μας μεταφέρει σε μια άλλη πραγματικότητα.</seg>
                    <seg xml:id="ParlaMint-GR_2021-01-22-S1-commons.seg138">Και να σας αναφέρω τα μηνύματα από την Ευρώπη, που είναι δυσμενή, διότι όπως μάθαμε το να φεύγεις και να σταματάς την τηλεργασία, ανεστάλη πλέον για τρία χρόνια. Το δικαίωμα αποσύνδεσης δυστυχώς ανεστάλη για τρία χρόνια. Αντιλαμβάνεστε τι Βαβέλ θα επικρατήσει.</seg>
                    <seg xml:id="ParlaMint-GR_2021-01-22-S1-commons.seg139">Θα είναι μια παράλληλη πραγματικότητα στην οποία θα αυξηθεί η απασχόληση και η παραγωγικότητα της εργασίας μέσω νέων επενδύσεων, αλλά και το κατά κεφαλήν πραγματικό εισόδημα μέσω φορολογικών και ασφαλιστικών μεταρρυθμίσεων, ένα φαντασιακό σύμπαν σε μια δήθεν ευημερούσα κοινωνία.</seg>
                    <seg xml:id="ParlaMint-GR_2021-01-22-S1-commons.seg140">Τι μας λέει, λοιπόν, η Κυβέρνηση; Ότι, ενώ επί έναν χρόνο κώφευε στις προτάσεις που κάναμε από την πρώτη στιγμή, τότε που ήταν νωρίς για τη διαμόρφωση ενός ολοκληρωμένου εθνικού σχεδίου, άμεσων παρεμβάσεων αντιμετώπισης της οικονομικής κρίσης, για να μείνει όρθια η κοινωνία και ζωντανή η οικονομία, έρχεται τώρα να φτιάξει μια φαντασιακή Ελλάδα.</seg>
                    <seg xml:id="ParlaMint-GR_2021-01-22-S1-commons.seg141">Στην πραγματικότητα, όμως, τι έκανε μέχρι τώρα; Αντί να υιοθετήσει εξαρχής ένα καθολικό σχέδιο για την εργασία και τους ανέργους, την κατατεθειμένη από πολύ νωρίς προοδευτική, κοστολογημένη και βιώσιμη πρόταση για τον κόσμο της εργασίας, με επιδότηση από το κράτος του 40% του μισθού ενός εκατομμυρίου εργαζομένων στον ιδιωτικό τομέα, με την προϋπόθεση ότι δεν θα υπάρξουν απολύσεις, χωρίς επιβάρυνση του προϋπολογισμού και διασφάλιση των εσόδων για το ασφαλιστικό σύστημα, η Νέα Δημοκρατία επέμεινε στο ψευδεπίγραφο πρόγραμμά της, τη δήθεν «ΣΥΝ - ΕΡΓΑΣΙΑ», που παρά τις επαναλαμβανόμενες διορθωτικές κινήσεις - ναι, διορθωτικές κινήσεις! - η συνολική του αποτίμηση είναι πλήρως αποτυχημένη.</seg>
                    <seg xml:id="ParlaMint-GR_2021-01-22-S1-commons.seg142">Κυρίες και κύριοι συνάδελφοι της Νέας Δημοκρατίας, οι πολιτικές της Κυβέρνησής σας μας βρίσκουν απολύτως αντίθετους. Η διαφοροποίησή μας δεν είναι τυπική. Είναι διαφοροποίηση αξιακή. Έγκειται στον τρόπο με τον οποίο βλέπουμε το κοινωνικό κράτος και τον ρόλο του για την οικονομία και την κοινωνία.</seg>
                    <seg xml:id="ParlaMint-GR_2021-01-22-S1-commons.seg143">Για εσάς δεν προέχει η αξιοπρεπής συμμετοχή των εργαζομένων στο παραγωγικό μοντέλο. Δεν προέχει η αντιμετώπιση της φτώχειας με όρους κοινωνικούς. Δεν επιδιώκετε την εφαρμογή ενεργητικών πολιτικών απασχόλησης και τη στήριξη της υγιούς επιχειρηματικότητας, που κατά την άποψή μας είναι εκ των ων ουκ άνευ. Εσείς, με τα εργαλεία που διαμορφώνετε και χρησιμοποιείτε, εξυπηρετείτε την ακραία ελαστικοποίηση των εργασιακών σχέσεων.</seg>
                    <seg xml:id="ParlaMint-GR_2021-01-22-S1-commons.seg144">Άρα, δεν είναι το αλλοιωμένο flexicurity, όπου το κράτος εγγυάται την ευελιξία των εργοδοτών, αλλά σταδιακά μειώνει τα εισοδήματα των εργαζομένων, που ευαγγελίζεται η έκθεση Πισσαρίδη; Αυτό ακριβώς εφαρμόζεται πιστά. Εφαρμόζεται από την Κυβέρνηση Μητσοτάκη στην αγορά εργασίας ενισχύοντας τη μερική και εκ περιτροπής απασχόληση και τη μείωση των μισθών.</seg>
                    <seg xml:id="ParlaMint-GR_2021-01-22-S1-commons.seg145">Είναι, άραγε, τυχαίο που η πρώτη αλλαγή που φέρατε στα εργασιακά ήταν η κατάργηση της διάταξης για τον βάσιμο λόγο απόλυσης; Είναι τυχαίο που διαμορφώσατε περιβάλλον υποπροστασίας των εργαζομένων, απαξιώνοντας τις συλλογικές συμβάσεις, ενισχύοντας την εργοδοτική ασυδοσία και υποβαθμίζοντας τελείως το ΣΕΠΕ; Είναι τυχαίο που, από την έναρξη της πανδημίας, καταργήσατε το οκτάωρο και ρευστοποιήσατε τον χρόνο έναρξης και λήξης της εργασίας;</seg>
                    <seg xml:id="ParlaMint-GR_2021-01-22-S1-commons.seg146">Διατυμπανίζετε ότι κατοχυρώσατε στο Σύνταγμα το ελάχιστο εγγυημένο εισόδημα, σαν δίχτυ προστασίας αξιοπρεπούς διαβίωσης για τους οικονομικά αδύναμους. Όμως την ίδια ώρα, αν δεν αγνοείτε, προσποιείστε πράγματι ότι δεν ακούτε την πρόταση του Κινήματος Αλλαγής για θεσμοθέτηση του ελάχιστου εγγυημένου εισοδήματος για τους συνταξιούχους του e - ΕΦΚΑ, αλλά και την ενεργοποίηση του νέου ΕΚΑΣ, προκειμένου το μηνιαίο ποσό σύνταξης να μην είναι κατώτερο από αυτό και να μη βρεθούν σε συνθήκες ακραίας φτώχειας οι συνταξιούχοι της χώρας μας.</seg>
                    <seg xml:id="ParlaMint-GR_2021-01-22-S1-commons.seg147">Ο ψηφιακός μετασχηματισμός και ο δήθεν επαναστατικός e - ΕΦΚΑ είναι υπό διάλυση. Βρίσκεται στο «κόκκινο» και χαρακτηρίζεται από πλήρη αδιαφάνεια. Δεν θέλω να πω τι άλλο συμβαίνει εκεί στον e - ΕΦΚΑ. Και, βεβαίως, οι όποιες επισκέψεις του Πρωθυπουργού στο Υπουργείο Εργασίας, αποδεικνύουν στον ελληνικό λαό ότι είναι άστοχη αυτή η δήθεν μεγάλη μεταρρύθμιση, για την οποία - σημειωτέον - η Ευρωπαϊκή Ένωση ανέφερε ότι είναι η ίδια ακριβώς με τη νομοθεσία Κατρούγκαλου.</seg>
                    <seg xml:id="ParlaMint-GR_2021-01-22-S1-commons.seg148">Μέσα σε δεκαοκτώ μήνες διακυβέρνησης, κύριε Υπουργέ, ενώ έχετε αυξήσει δραματικά τις εκκρεμείς συντάξεις, κρύβετε την αποτυχία σας κάτω από το επικοινωνιακό χαλί. Και ξέρετε γιατί; Διότι η αποτυχία δεν ακυρώνεται με τον απλό ανασχηματισμό ενός Υπουργού, διότι η μόνη αλήθεια είναι οι πράξεις, είναι η συγκεκριμένη πολιτική της Κυβέρνησης. Και οι πράξεις σας δείχνουν ότι για να πάρει κανείς σύνταξη στην Ελλάδα θέλει τρία και τέσσερα χρόνια. Και ξέρετε πόσο θέλει για να επικοινωνήσει με τον ασφαλιστικό φορέα, για να πιάσει γραμμή; Κατά μέσο όρο πενήντα τέσσερα λεπτά. Γράφτηκε προχθές και ουδόλως διαψεύστηκε, ούτε αμφισβητήθηκε.</seg>
                    <seg xml:id="ParlaMint-GR_2021-01-22-S1-commons.seg149">Αυτό, λοιπόν, δεν μπορεί να το λέμε επιτυχία του ψηφιακού μετασχηματισμού.</seg>
                    <seg xml:id="ParlaMint-GR_2021-01-22-S1-commons.seg150">Η διαδικασία αύξησης του κατώτατου μισθού αναβλήθηκε τρεις φορές. Αν αυτό δεν είναι υπεκφυγή, πείτε μας τι είναι.</seg>
                    <seg xml:id="ParlaMint-GR_2021-01-22-S1-commons.seg151">Η ένταση του κλίματος οικονομικής και εργασιακής ανασφάλειας και επισφάλειας και ο αυξανόμενος προβληματισμός των εργαζομένων του ιδιωτικού τομέα για τις αλλαγές που φέρνει η πανδημία και φέρνει αυτή η περίοδος σε σχέση με τις αμοιβές και τα εργασιακά δικαιώματα αποτυπώνεται σε πολλές μελέτες, με χαρακτηριστική εκείνη της ΓΣΕΕ που είδε προχθές το φως της δημοσιότητας. Συγκεκριμένα, έξι στους δέκα εργαζόμενους - μισθωτούς του ιδιωτικού τομέα έχουν μείωση των αποδοχών τους στη διάρκεια των τελευταίων δέκα μηνών, ενώ οι εργαζόμενοι με τηλεργασία εργάστηκαν χωρίς να πληρωθούν για τις παραπάνω ώρες.</seg>
                    <seg xml:id="ParlaMint-GR_2021-01-22-S1-commons.seg152">Σας είπα προηγουμένως για το δικαίωμα αποσύνδεσης. Είναι στις καλένδες. Αντιλαμβάνεστε την εργασιακή γαλέρα - την πάσης φύσεως - είτε με την παρουσία είτε με την τηλεργασία.</seg>
                    <seg xml:id="ParlaMint-GR_2021-01-22-S1-commons.seg153">Διατυπώσατε, κύριε Υπουργέ, στο Εθνικό Σχέδιο Ανάκαμψης και Ανθεκτικότητας τον άξονα για αύξηση των θέσεων εργασίας και την προώθηση της συμμετοχής στην αγορά εργασίας. Αγνοείτε, όμως, το πρόσφατο ψήφισμα του Ευρωπαϊκού Κοινοβουλίου, με το οποίο τα κράτη - μέλη καλούνται να διασφαλίσουν ότι προσφέρονται καλής ποιότητας, ποικίλες και προσαρμοσμένες θέσεις εργασίας, κατάρτισης ή πρακτική άσκηση στους νέους που εγγράφονται στα προγράμματα «Εγγυήσεις για τη Νεολαία».</seg>
                    <seg xml:id="ParlaMint-GR_2021-01-22-S1-commons.seg154">Με ποσοστό ανεργίας των νέων στην Ελλάδα τον Ιούλιο του 2020 στο 39,3%, την ώρα που το ποσοστό των ανέργων στην Ευρωπαϊκή Ένωση ήταν 17,6%, εσείς, αλήθεια, τι προβλέπετε γι' αυτούς στο περίφημο σχέδιο ανάκαμψης και ανθεκτικότητας; Τίποτα! Τι σχεδιάζετε στη συνέχεια; Είναι γνωστό ότι επιδιώκετε να αποδυναμώσετε τα συνδικάτα, να αποχαλινώσετε τους μεγάλους εργοδότες, να καταργήσετε τους ελάχιστους μισθούς, να εδραιώσετε τις απλήρωτες υπερωρίες και το «σπάσιμο» του πλαφόν του ανώτατου ορίου υπερωριών, να ιδιωτικοποιήσετε την επικουρική ασφάλιση.</seg>
                    <seg xml:id="ParlaMint-GR_2021-01-22-S1-commons.seg155">Μας λέτε για τεχνολογική εκπαίδευση του εργατικού δυναμικού, που θα αυξήσει δήθεν σημαντικά την παραγωγή και θα βοηθήσει στην ανάπτυξη, τη βιωσιμότητα και την ανθεκτικότητα της ελληνικής οικονομίας. Πώς, κύριε Υπουργέ; Με τι; Με τα πρότυπα του «σκόιλ ελικικού» ή μεταθέτοντας συνεχώς την έναρξη ισχύος του π.δ.70/2019 για τον ΟΑΕΔ με σκοπό την αναμόρφωσή του προς άγνωστη κατεύθυνση; Και θα έρθουμε πάλι να μιλήσουμε για τον ΟΑΕΔ. Τον τελευταίο καιρό γίνονται σημεία και τέρατα με τοποθετήσεις προσωπικού των αρεστών της ΔΑΚΕ, χωρίς αξιοκρατία και χωρίς αριστεία. Και αυτό το καταγγέλλουμε στη Βουλή και θα επανέλθουμε.</seg>
                    <seg xml:id="ParlaMint-GR_2021-01-22-S1-commons.seg156">Προβλέπετε πόρους για την αύξηση της πρόσβασης σε αποτελεσματικές και χωρίς αποκλεισμούς κοινωνικές πολιτικές. Τώρα το λέμε λοιπόν. Πολύ ωραία το κάνετε. Πείτε μας, γιατί δεν καταργείτε τον όρο «ανίκανος για εργασία» των ατόμων με αναπηρία ή χρόνια πάθηση, που ενισχύει της διακρίσεις που βιώνουν αυτοί οι άνθρωποι; Το αρνείστε επιδεικτικά. Πείτε μας γιατί.</seg>
                    <seg xml:id="ParlaMint-GR_2021-01-22-S1-commons.seg157">Κυρίες και κύριοι συνάδελφοι, καταλήγω με τα εξής: Όσο η εργασία και οι εργαζόμενοι δεν λαμβάνουν την υποστήριξη και την ενδυνάμωση που αναλογεί στον πλούτο που παράγουν, όσο το ΣΕΠΕ αποδυναμώνεται, όσο δεν αποκαθίσταται ο θεσμός των ανεξάρτητων συλλογικών συμβάσεων, όσο καθυστερείτε σκόπιμα τη θεσμοθέτηση ενός προοδευτικού πλαισίου ρύθμισης της τηλεργασίας, που αναπτύσσεται με δική σας ευθύνη τελείως άναρχα και σε βάρος των εργαζομένων, όσο ο ΕΦΚΑ διαλύεται καθημερινά, ο κατακερματισμός και οι ανισότητες στην αγορά εργασίας θα εντείνονται και οι όποιες προβλέψεις στο Εθνικό Σχέδιο Ανάκαμψης και Ανθεκτικότητας για ενίσχυση της απασχόλησης, προώθηση της συμμετοχής στην εργασία, θα αποδειχθούν, δυστυχώς, λόγια του αέρα και ψεύτικες υποσχέσεις.</seg>
                    <seg xml:id="ParlaMint-GR_2021-01-22-S1-commons.seg158">Κυρίες και κύριοι συνάδελφοι, η πολιτική της Νέας Δημοκρατίας δημιουργεί, δυστυχώς, μία εργασιακή γαλέρα. Η Ελλάδα δεν μπορεί να μετατραπεί σε χώρο φθηνής και απαξιωμένης εργασίας. Αυτή είναι η πολιτική της και το κάνει καθημερινά, επειδή το επιτάσσει ο αντικοινωνικός, δήθεν μεταρρυθμιστικός, προσανατολισμός της Κυβέρνησης. Πάντα δήθεν! Η κοινωνία δεν το αντέχει και αυτό πρέπει να το πάρετε επιτέλους χαμπάρι.</seg>
                    <seg xml:id="ParlaMint-GR_2021-01-22-S1-commons.seg159">Το Κίνημα Αλλαγής θα είναι δυναμικά στο πλευρό των εργαζομένων και των ανέργων για τη διαμόρφωση συνθηκών οικονομικής ανάπτυξης με κοινωνικό, προοδευτικό πρόσημο. Έτσι μόνο θα αυξηθεί το διαθέσιμο εισόδημα, θα αναθερμανθεί η αγορά εργασίας, θα μειωθεί η ανεργία και κατ' αυτόν τον τρόπο θα σφυρηλατηθεί αυτό για το οποίο εμείς οι σοσιαλδημοκράτες αγωνιζόμαστε: η δίκαιη και βιώσιμη ανάπτυξη.</seg>
                    <seg xml:id="ParlaMint-GR_2021-01-22-S1-commons.seg160">Ευχαριστώ πολύ.</seg>
                </u>
                <u xml:id="ParlaMint-GR_2021-01-22-S1-commons.u19" ana="#chair" who="#ΚΩΝΣΤΑΝΤΙΝΟΠΟΥΛΟΣ_ΚΩΝΣΤΑΝΤΙΝΟΥ_ΟΔΥΣΣΕΑΣ">
                    <seg xml:id="ParlaMint-GR_2021-01-22-S1-commons.seg161">Ευχαριστούμε.</seg>
                    <seg xml:id="ParlaMint-GR_2021-01-22-S1-commons.seg162">Τον λόγο τώρα έχει ο κ. Ανδρέας Πουλάς.</seg>
                </u>
                <u xml:id="ParlaMint-GR_2021-01-22-S1-commons.u20" ana="#regular" who="#ΠΟΥΛΑΣ_ΘΕΟΔΟΣΙΟΥ_ΑΝΔΡΕΑΣ">
                    <seg xml:id="ParlaMint-GR_2021-01-22-S1-commons.seg163">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2021-01-22-S1-commons.seg164">Κύριε Υπουργέ, κυρίες και κύριοι συνάδελφοι, ο τρόπος με τον οποίο διαχειριστήκατε την πανδημία αποδείχθηκε κρίσιμο τεστ για το πώς αντιλαμβάνεστε τη διακυβέρνηση και για το ποιες είναι οι κυβερνητικές προτεραιότητές σας. Από την αρχή φάνηκε ότι σε αυτές δεν ανήκε η στήριξη της δημόσιας υγείας. Γι' αυτό και ενώ από τον Σεπτέμβρη του 2019 πιέζαμε για περισσότερες κλίνες ΜΕΘ, για ριζική μεταρρύθμιση του ΕΣΥ και για οργάνωση της πρωτοβάθμιας φροντίδας υγείας, εσείς αλλού τυρβάζατε. Δεν είδαμε καμμία προσπάθεια βελτίωσης και ουσιαστικών αλλαγών, αλλά μία στεγνή διαχείριση χωρίς όραμα.</seg>
                    <seg xml:id="ParlaMint-GR_2021-01-22-S1-commons.seg165">Όπως ήταν αναμενόμενο, όταν ήρθε η πανδημία μάς βρήκε απροετοίμαστους. Στην πραγματικότητα - και παρά την εικόνα που παρουσιάζουν τα μέσα μαζικής ενημέρωσης - τρέχατε πανικόβλητοι να συμμαζέψετε τα ασυμμάζευτα, ως εξής: Ανοίγατε κλίνες ΜΕΘ χωρίς προσωπικό και προσπαθούσατε να στελεχώσετε με μετακινήσεις και αποσπάσεις, δηλαδή με εντελώς πρόχειρες και αποσπασματικές λύσεις. Διορίζατε άρον - άρον γιατρούς και νοσηλευτές με συμβάσεις, για να καλύψετε τα τεράστια κενά οργανικών θέσεων στα νοσοκομεία. Τρέχατε να βρείτε μέσα ατομική προστασίας, τεστ σε αυξημένες τιμές μέσω εισαγωγών και δωρεών.</seg>
                    <seg xml:id="ParlaMint-GR_2021-01-22-S1-commons.seg166">Το γεγονός ότι αυξήσατε τις δημόσιες δαπάνες για την υγεία λόγω της πανδημίας δεν σας απαλλάσσει από την πολύμηνη ολιγωρία σας να σχεδιάσετε και να δρομολογήσετε τις αλλαγές και τις βελτιώσεις που απαιτούσε το Εθνικό Σύστημα Υγείας. Σας είχαμε τονίσει επανειλημμένα από αυτό το Βήμα τι θα έπρεπε να κάνετε.</seg>
                    <seg xml:id="ParlaMint-GR_2021-01-22-S1-commons.seg167">Σήμερα δίνεται μία χρυσή ευκαιρία για να αναγεννηθεί η χώρα συνολικά μέσω του Ευρωπαϊκού Ταμείου Ανάκαμψης, του ΕΣΠΑ, του Εθνικού Προγράμματος Ανάπτυξης 2021-2025, του «SURE», και της νέας ΚΑΠ. Είναι η ώρα να τροχοδρομήσουμε μία υγειονομική επανάσταση για τον χώρο της δημόσιας υγείας.</seg>
                    <seg xml:id="ParlaMint-GR_2021-01-22-S1-commons.seg168">Θέλουμε να πιστεύουμε ότι μετά την πανδημία η Κυβέρνηση αντιλήφθηκε ότι αυτό είναι μία εθνική προτεραιότητα όχι μόνο γιατί μπορεί να προκύψει ξανά μια πανδημία και πρέπει το σύστημα να αντέξει, αλλά και γιατί οφείλουμε και για λόγους δημογραφικούς να προστατέψουμε την υγεία όλων των πολιτών.</seg>
                    <seg xml:id="ParlaMint-GR_2021-01-22-S1-commons.seg169">Είναι, λοιπόν, ζήτημα εθνικό να αξιοποιηθούν ως το τελευταίο ευρώ οι ευρωπαϊκοί πόροι στην κατεύθυνση της υγειονομικής ανοικοδόμησης ενός ανθρωποκεντρικού συστήματος υγείας με κοινωνική αποδοχή και ευρεία αναγνώριση. Έχοντας αυτούς τους στόχους μπορούμε να ανατάξουμε τον υγειονομικό χάρτη της χώρας, να δημιουργήσουμε νέες δομές, να αξιοποιήσουμε και να επιβραβεύσουμε το επιστημονικό προσωπικό, που μπήκε στη φωτιά της πανδημίας, και να συγκρατήσουμε τη φυγή των επιστημόνων μας στο εξωτερικό, δίνοντας ευκαιρία στους νέους να προσφέρουν, να εξελιχθούν επιστημονικά και να αμειφθούν ανάλογα.</seg>
                    <seg xml:id="ParlaMint-GR_2021-01-22-S1-commons.seg170">Για να προχωρήσουμε όμως στον σχεδιασμό του μέλλοντος πρέπει να προηγηθούν η διαβούλευση με τα κόμματα και την κοινωνία, η ενεργοποίηση, η συνεργασία όλων των φορέων δημόσιας υγείας και η καταγραφή των υφιστάμενων προβλημάτων, ελλείψεων, υγειονομικών αναγκών ανά περιφέρεια. Αυτά πρέπει να γίνουν χωρίς να χαθεί άλλος χρόνος, ώστε να δοθούν χωρίς υπεκφυγές και περιττές καθυστερήσεις απλές απαντήσεις σε απλά ερωτήματα όπως: Είναι αποτελεσματική η κατανομή της χώρας στις υπάρχουσες υγειονομικές περιφέρειες ή πρέπει να σχεδιαστούν στα χωρικά πλαίσια των διοικητικών περιφερειών;</seg>
                    <seg xml:id="ParlaMint-GR_2021-01-22-S1-commons.seg171">Είναι αρκετά τα δημόσια νοσοκομεία που έχουμε; Πού υπάρχουν οι προϋποθέσεις να δημιουργηθούν νέα;</seg>
                    <seg xml:id="ParlaMint-GR_2021-01-22-S1-commons.seg172">Τα νοσοκομεία που έκλεισαν λόγω μνημονίων μπορούν να ξαναλειτουργήσουν και υπό ποιες συνθήκες;</seg>
                    <seg xml:id="ParlaMint-GR_2021-01-22-S1-commons.seg173">Υπάρχουν οργανισμοί εσωτερικής λειτουργίας; Πρέπει να επικαιροποιηθούν; Πώς και πότε θα καλυφθούν οι κενές οργανικές θέσεις γιατρών και νοσηλευτών και θα δοθεί μόνιμη λύση για το παραϊατρικό προσωπικό;</seg>
                    <seg xml:id="ParlaMint-GR_2021-01-22-S1-commons.seg174">Οι διοικήσεις θα συνεχίσουν να είναι κομματικοί φίλοι και στελέχη; Ή θα προχωρήσουμε σε αξιοκρατικές διαδικασίες ανάδειξής τους;</seg>
                    <seg xml:id="ParlaMint-GR_2021-01-22-S1-commons.seg175">Πώς θα αναβαθμιστούν οι ξενοδοχειακές υπηρεσίες των νοσοκομείων και πώς θα βελτιωθεί η διοικητική τους λειτουργία; Πώς θα οργανωθεί με τρόπο συστηματικό και αδιάβλητο η προμήθεια σύγχρονου ιατρικού εξοπλισμού και η κτηριακή αναβάθμιση των νοσοκομείων μας μέσα σε συγκεκριμένα χρονοδιαγράμματα;</seg>
                    <seg xml:id="ParlaMint-GR_2021-01-22-S1-commons.seg176">Πότε, επιτέλους, θα λειτουργήσουν ψηφιακά και θα μπει σε εφαρμογή ο ηλεκτρονικός ατομικός φάκελος του ασθενούς;</seg>
                    <seg xml:id="ParlaMint-GR_2021-01-22-S1-commons.seg177">Ποιος είναι ο σχεδιασμός σας για τις κλίνες ΜΕΘ, ιδίως στα περιφερειακά νοσοκομεία; Ποιος είναι ο σχεδιασμός σας για την πρωτοβάθμια φροντίδα υγείας, την ψυχική υγεία, για την αποκατάσταση των ασθενών, θέματα που αναδείχθηκαν ως κρίσιμα μέσα στην πανδημία; Θα δημιουργηθεί ένας μόνιμος μηχανισμός αντιμετώπισης των πανδημιών, όταν και όποτε εμφανιστούν;</seg>
                    <seg xml:id="ParlaMint-GR_2021-01-22-S1-commons.seg178">Με άλλα λόγια, έχετε ολοκληρωμένη πολιτική αντίληψη για το τι μέλλει γενέσθαι; Έχετε προβλέψει πώς θα χρηματοδοτήσετε τις αλλαγές με μόνιμο τρόπο, ώστε, όταν τελειώσουν οι πόροι του Ταμείου Ανάκαμψης και των υπόλοιπων ευρωπαϊκών προγραμμάτων, να μη βρεθούμε ξανά πάλι στο μηδέν;</seg>
                    <seg xml:id="ParlaMint-GR_2021-01-22-S1-commons.seg179">Κύριε Υπουργέ, είμαστε έτοιμοι να συζητήσουμε εδώ και τώρα την ανασυγκρότηση και την αναβάθμιση της δημόσιας υγείας συνολικά. Σας καλούμε να χρησιμοποιήσετε με σύνεση και σοφία τον πακτωλό των ευρωπαϊκών πόρων, ώστε να έχουν όλοι οι πολίτες τη δημόσια υγεία που τους αξίζει.</seg>
                    <seg xml:id="ParlaMint-GR_2021-01-22-S1-commons.seg180">Με το να εξαγγέλλετε έργα, όπως ο ηλεκτρονικός φάκελος ασθενούς, για τον οποίο συζητάμε εδώ και δέκα χρόνια, ή με το να επαναδιατυπώνετε στρατηγικούς στόχους χωρίς χρονοδιάγραμμα, χωρίς σχεδιασμό και χωρίς πόρους, δεν θα πάνε τα πράγματα μπροστά.</seg>
                    <seg xml:id="ParlaMint-GR_2021-01-22-S1-commons.seg181">Στον χώρο της υγείας δεν χωρούν κομματικές και κυβερνητικές γραμμές. Η γραμμή είναι μία και εθνική. Επιτέλους, βάλτε μπροστά τις μηχανές. Ελάτε να συζητήσουμε και να ξεκινήσει η υγειονομική μεταρρύθμιση γρήγορα και στοχευμένα.</seg>
                    <seg xml:id="ParlaMint-GR_2021-01-22-S1-commons.seg182">Δεν θα δεχθούμε να γίνουν τα ευρωπαϊκά κονδύλια για μία ακόμη φορά μια χαμένη ευκαιρία προς όφελος λίγων και των ισχυρών. Γι' αυτό προτείνουμε η διαχείριση των ευρωπαϊκών κεφαλαίων να γίνει από έναν ανεξάρτητο, αδιάβλητο οργανισμό, που θα αξιολογεί τη χρηματοδότηση των δράσεων αξιοκρατικά, με διαφάνεια και σύμφωνα με τις πραγματικές υγειονομικές ανάγκες που ανέδειξε η πανδημία.</seg>
                    <seg xml:id="ParlaMint-GR_2021-01-22-S1-commons.seg183">Τα λόγια τελείωσαν. Ήρθε η ώρα για πράξεις.</seg>
                    <seg xml:id="ParlaMint-GR_2021-01-22-S1-commons.seg184">Ευχαριστώ πολύ.</seg>
                </u>
                <u xml:id="ParlaMint-GR_2021-01-22-S1-commons.u21" ana="#chair" who="#ΚΩΝΣΤΑΝΤΙΝΟΠΟΥΛΟΣ_ΚΩΝΣΤΑΝΤΙΝΟΥ_ΟΔΥΣΣΕΑΣ">
                    <seg xml:id="ParlaMint-GR_2021-01-22-S1-commons.seg185">Έχετε και τη δευτερολογία, αν θέλετε, κύριε Πουλά.</seg>
                    <seg xml:id="ParlaMint-GR_2021-01-22-S1-commons.seg186">Τον λόγο έχει ο κ. Βασίλειος Κεγκέρογλου.</seg>
                </u>
                <u xml:id="ParlaMint-GR_2021-01-22-S1-commons.u22" ana="#regular" who="#ΚΕΓΚΕΡΟΓΛΟΥ_ΑΛΕΞΑΝΔΡΟΥ_ΒΑΣΙΛΕΙΟΣ">
                    <seg xml:id="ParlaMint-GR_2021-01-22-S1-commons.seg187">Κυρίες και κύριοι συνάδελφοι, η Ελλάδα, ο πολιτικός κόσμος, η Κυβέρνηση πρωτίστως οφείλει να επικεντρωθεί στην αντιμετώπιση του δύσκολου σήμερα, αλλά ταυτόχρονα υποχρεούται να προετοιμάσει και το αύριο, ένα αύριο που αξίζουμε, ένα αύριο που θα οδηγήσει σε μια βιώσιμη πορεία την Ελλάδα.</seg>
                    <seg xml:id="ParlaMint-GR_2021-01-22-S1-commons.seg188">Η προστασία της υγείας των πολιτών και η αντιμετώπιση της πανδημίας και των επιπτώσεών της ασφαλώς είναι προτεραιότητα και δεν επιτρέπει αδράνεια, εφησυχασμό, λάθη και ιδίως επαναλαμβανόμενα. Απαιτεί αντίληψη αξιολόγησης της κατάστασης, ικανότητα ανάλυσης και αξιοποίησης των επιστημονικών δεδομένων και μέσων με σχέδιο και αποφάσεις, χωρίς σκοπιμότητες και με μοναδικό γνώμονα τον άνθρωπο στο σήμερα και το αύριο.</seg>
                    <seg xml:id="ParlaMint-GR_2021-01-22-S1-commons.seg189">Γι' αυτό, παράλληλα με τις προτάσεις για την αντιμετώπιση του δύσκολου παρόντος και τα μέτρα να κρατηθεί ζωντανή η οικονομία και όρθια η κοινωνία, το Κίνημα Αλλαγής θέτει σήμερα επί τάπητος και το αύριο, που είναι πολύ κοντά, αλλά και το μέλλον που, όπως υπέδειξε με δραματικό τρόπο η πανδημία, πρέπει να έχει επίκεντρο τον άνθρωπο, τη ζωή και το περιβάλλον του, διαφορετικό μοντέλο ανάπτυξης και παραγωγής, με απόλυτο σεβασμό στο περιβάλλον και ποιοτικές θέσεις εργασίας, με αξιοποίηση των επιτευγμάτων της επιστήμης της σύγχρονης τεχνολογίας, με σύγχρονο κοινωνικό κράτος, με αναζωογόνηση των δημοκρατικών λειτουργιών και θεσμών.</seg>
                    <seg xml:id="ParlaMint-GR_2021-01-22-S1-commons.seg190">Το Κίνημα Αλλαγής μιλάει για την ανθρωποκεντρική πρόοδο με κοινωνική ευημερία, που μπορεί να επιτευχθεί, αλλά χρειάζεται βούληση και σχέδιο μόχλευσης των δυνατοτήτων της χώρας, των πλουτοπαραγωγικών πόρων και βέβαια του ανθρώπινου δυναμικού.</seg>
                    <seg xml:id="ParlaMint-GR_2021-01-22-S1-commons.seg191">Οι οικονομικοί πόροι, εθνικοί και ευρωπαϊκοί, υπάρχουν, είναι στη διάθεσή μας. Ταμείο Ανάκαμψης, ΕΣΠΑ τρέχον και νέο, ΚΑΠ, «SURE», ευρωπαϊκές πρωτοβουλίες. Βούληση και σχέδιο, ικανότητα διαχείρισης και έμπνευση. Και εδώ είναι που σας εγκαλούμε για ανεπίτρεπτη ολιγωρία, λαθεμένες επιλογές, αλλά και σκοπιμότητες και παράκαμψη των νόμιμων και θεσμικών διαδικασιών.</seg>
                    <seg xml:id="ParlaMint-GR_2021-01-22-S1-commons.seg192">Υπηρετείτε ένα άλλο μοντέλο, μακριά από τις ανάγκες της χώρας και της κοινωνίας. Αυτό είναι δεδομένο. Την ώρα που ο Πρόεδρος Μπάιντεν με την πρώτη του απόφαση σηματοδοτεί μια πολιτική για τις Ηνωμένες Πολιτείες, με τη επιστροφή στη Συμφωνία των Παρισίων για το περιβάλλον, εσείς αδιαφορείτε για την αξιοποίηση 850 εκατομμυρίων από την Ευρωπαϊκή Ένωση από το πρόγραμμα των ρύπων και οδηγείτε ένα επιτυχημένο πρόγραμμα, αυτό του «ΕΞΟΙΚΟΝΟΜΩ», σε αποτυχία.</seg>
                    <seg xml:id="ParlaMint-GR_2021-01-22-S1-commons.seg193">Αδυνατείτε - και σας εγκαλούμε γι' αυτό - να μετασχηματίσετε τις διαπιστώσεις των εκθέσεων και τα αιτήματα των κοινωνικών εταίρων για την οικονομία και την κοινωνία και τον άνθρωπο σε πολιτικό σχέδιο και ιδίως σε πρόγραμμα εφαρμογής. Όμως, επανερχόμαστε στο σήμερα και τα άμεσα μέτρα. Θεωρώ ότι τα στοιχεία που παρουσιάζουν οι κοινωνικοί εταίροι αποτυπώνουν τη δεινή πραγματικότητα της μικρομεσαίας επιχειρηματικότητας, της εργασίας και της κάθε οικογένειας. Με το άνοιγμα της αγοράς οι μικρές και πολύ μικρές επιχειρήσεις, οι επαγγελματίες, οι αγρότες, όλοι θα βρεθούν μπροστά σε συσσωρευμένες ληξιπρόθεσμες υποχρεώσεις, που είναι αδύνατον να αντιμετωπίσουν με τις συνθήκες που επικρατούν.</seg>
                    <seg xml:id="ParlaMint-GR_2021-01-22-S1-commons.seg194">Σας εγκαλούμε για τα ανεπαρκή μέτρα στήριξης της αγοράς, τις προχειρότητες και την επιλογή μετάθεσης και συσσώρευσης προβλημάτων. Γι' αυτό επιμένουμε, ρύθμιση εκατόν είκοσι, τουλάχιστον, δόσεων για το σύνολο των ληξιπρόθεσμων οφειλών και με έναρξη καταβολής των δόσεων για ένα σημαντικό διάστημα έξι μηνών μετά. Διαγραφή των παγίων σε όλους τους λογαριασμούς κοινωνικής ωφέλειας - δεν νοούνται πάγια, όταν είναι κλειστά τα μαγαζιά - και ρύθμιση των οφειλών για τα υπόλοιπα. Τουλάχιστον 30% «κούρεμα» των υποχρεώσεων και απάλειψη προστίμων και προσαυξήσεων με τη συνεπή εκπλήρωση της ρύθμισης. Πάγωμα τραπεζικών υποχρεώσεων για σημαντικό διάστημα. Ένταξη στο μέτρο του ενοικίου όλων, ανεξάρτητα από τη νομική μορφή.</seg>
                    <seg xml:id="ParlaMint-GR_2021-01-22-S1-commons.seg195">Σας εγκαλούμε για την ανάλωση των χρημάτων χωρίς ανάλογη αξιοποίησή τους, χωρίς στόχευση στήριξης της βιωσιμότητας των θέσεων εργασίας, αλλά και για τις σκοπιμότητες και την εξαίρεση από τα μέτρα στήριξης μικρών και πολύ μικρών επιχειρήσεων και αυτοαπασχολουμένων.</seg>
                    <seg xml:id="ParlaMint-GR_2021-01-22-S1-commons.seg196">Σας εγκαλούμε, γιατί δεν παρουσιάζετε την πραγματική κατάσταση στο «ΣΥΝ - ΕΡΓΑΣΙΑ», που είναι πολύ χειρότερη από αυτή που δείχνουν οι αριθμοί που κρύβονται πίσω από την αναστολή και την καταστολή.</seg>
                    <seg xml:id="ParlaMint-GR_2021-01-22-S1-commons.seg197">Η στήριξη των επιχειρήσεων, για εμάς, είναι απόλυτα συνδεδεμένη με τη στήριξη των θέσεων εργασίας σε αυτές. Γι' αυτό επιμένουμε να διατεθεί για το 2021 επιστρεπτέα προκαταβολή συνολικά ισόποση με αυτή του 2020 και με το 70% να μην είναι επιστρεπτέο. Το ποσοστό 50% μη επιστρεπτέο που εφαρμόσατε τελευταία να εφαρμοστεί και για τους τρεις πρώτους κύκλους. Στήριξη των θέσεων εργασίας στις επιχειρήσεις, στήριξη της αυτοαπασχόλησης. Προτείνουμε πρόγραμμα επιδότησης για έξι μήνες και στήριξη των ανέργων με σταδιακή επανένταξή τους στην εργασία. Ένταξη των εργαζομένων σε αναστολή ή ανεργία σε πρόγραμμα καταβολής ενοικίου.</seg>
                    <seg xml:id="ParlaMint-GR_2021-01-22-S1-commons.seg198">Σας εγκαλούμε για την αποτυχία του προγράμματος των περιφερειών χωρίς αποτελεσματικότητα και δικαιοσύνη. Αποκλείστηκαν χιλιάδες επιχειρήσεις με τους στρεβλούς κανόνες που τους υποδείξατε με το αποτυχημένο πρότυπο της κεντρικής Μακεδονίας. Γι' αυτό επιμένουμε για νέα επιχειρηματικά προγράμματα μη επιστρεπτέας επιχορήγησης από ευρωπαϊκούς πόρους με ενιαίους κανόνες, αλλά προσαρμογή στις ιδιαιτερότητες των περιφερειών.</seg>
                    <seg xml:id="ParlaMint-GR_2021-01-22-S1-commons.seg199">Σας εγκαλούμε γιατί δεν φροντίσατε οι τράπεζες να δώσουν την αναγκαία ρευστότητα. Ενώ άντλησαν 50 δισεκατομμύρια χωρίς ουσιαστικά τόκους από την Ευρωπαϊκή Τράπεζα, έδωσαν μόλις το 10% στην ελληνική αγορά. Μάλιστα, χρηματοδοτήθηκαν ανισομερώς οι πολύ μεγάλες επιχειρήσεις και οι μεσαίες και ικανοποιήθηκε μόνο το 15% από τα αιτήματα πολύ μικρών και μικρών επιχειρήσεων.</seg>
                    <seg xml:id="ParlaMint-GR_2021-01-22-S1-commons.seg200">Γι' αυτό προτείνουμε πρόγραμμα παροχής τραπεζικής ρευστότητας στις επιχειρήσεις ιδίως στις μικρές και πολύ μικρές οικονομικές δραστηριότητες. Το κράτος να βάλει την εγγύηση και τα χρήματα οι τράπεζες από αυτά που πήραν από την ΕΚΤ. Προτείνουμε και ζητούμε ενδιάμεσο χρηματοδοτικό τραπεζικό εργαλείο - και θα ήθελα να το προσέξετε αυτό, κύριε Υπουργέ - για εξόφληση των επιταγών, όχι μετάθεση των επιταγών, με εγγύηση του δημοσίου κατά 70% και μεταχρονολογημένη πληρωμή από τον υπόχρεο με τις ανάλογες επιβαρύνσεις. Εσείς δίνετε επιχορήγηση σε μια μεγάλη επιχείρηση, τα βάρη στην τράπεζα και ταυτόχρονα της λέτε «μην πληρώσεις και τις επιταγές στους επαγγελματίες, στους μηχανικούς, στους ανθρώπους που έχουν προσφέρει σε μια ανακαίνιση ή σε μια κατασκευή ή που οφείλει, εν πάση περιπτώσει, αυτή η επιχείρηση». Ενδιάμεσο τραπεζικό εργαλείο - το ξαναλέω - με εγγύηση του δημοσίου για εξόφληση των υποχρεώσεων που είναι με επιταγές.</seg>
                    <seg xml:id="ParlaMint-GR_2021-01-22-S1-commons.seg201">Σας εγκαλούμε, τέλος, για την εγκατάλειψη του πρωτογενή τομέα και των αγροτών που πνίγονται στα προβλήματα και την ώρα που γίνεται προσπάθεια να ανοίξουν τα μαγαζιά έκλεισε ο ΟΠΕΚΕΠΕ. Το ΟΣΔΕ δεν λειτουργεί. Το έχετε πάρει χαμπάρι; Δεν γίνονται καταβολές και πληρωμές γιατί, λέει, καθυστέρησε να γίνει η προκήρυξη για τον τεχνικό σύμβουλο. Έκλεισε το μαγαζί!</seg>
                    <seg xml:id="ParlaMint-GR_2021-01-22-S1-commons.seg202">Σημειώνω κλείνοντας - και ευχαριστώ, κύριε Πρόεδρε - ότι επιμένουμε στην ανάγκη να θεσπιστεί άμεσα ο ακατάσχετος λογαριασμός για επαγγελματίες, επιχειρήσεις και αγρότες και βέβαια να ανασταλεί με νόμο ο Πτωχευτικός Κώδικας και οι πλειστηριασμοί.</seg>
                    <seg xml:id="ParlaMint-GR_2021-01-22-S1-commons.seg203">Σας ευχαριστώ.</seg>
                </u>
                <u xml:id="ParlaMint-GR_2021-01-22-S1-commons.u23" ana="#chair" who="#ΚΩΝΣΤΑΝΤΙΝΟΠΟΥΛΟΣ_ΚΩΝΣΤΑΝΤΙΝΟΥ_ΟΔΥΣΣΕΑΣ">
                    <seg xml:id="ParlaMint-GR_2021-01-22-S1-commons.seg204">Πήρατε και δύο λεπτά από τη δευτερολογία σας. Έχετε μόλις δύο λεπτά, με ανοχή.</seg>
                    <seg xml:id="ParlaMint-GR_2021-01-22-S1-commons.seg205">Ο Υπουργός Οικονομικών κ. Χρήστος Σταϊκούρας μού ζήτησε την πρωτολογία και τη δευτερολογία.</seg>
                    <seg xml:id="ParlaMint-GR_2021-01-22-S1-commons.seg206">Ελάτε, κύριε Υπουργέ, έχετε τριάντα λεπτά, άπλετο χρόνο.</seg>
                </u>
                <u xml:id="ParlaMint-GR_2021-01-22-S1-commons.u24" ana="#regular" who="#ΣΤΑΙΚΟΥΡΑΣ_ΚΩΝΣΤΑΝΤΙΝΟΥ_ΧΡΗΣΤΟΣ">
                    <seg xml:id="ParlaMint-GR_2021-01-22-S1-commons.seg207">Ευχαριστώ πολύ, κύριε Πρόεδρε.</seg>
                    <seg xml:id="ParlaMint-GR_2021-01-22-S1-commons.seg208">Κυρίες και κύριοι συνάδελφοι, η σημερινή συζήτηση λαμβάνει χώρα σχεδόν ένα έτος από το ξέσπασμα της υγειονομικής κρίσης, έτος κατά το οποίο σε ολόκληρο τον πλανήτη οι αντοχές των πολιτών δοκιμάστηκαν, οι κοινωνίες αισθάνθηκαν ανασφάλεια, οι ελευθερίες των ανθρώπων περιορίστηκαν, οι οικονομίες κλυδωνίστηκαν, τα εθνικά συστήματα υγείας πιέστηκαν και δυστυχώς πολλές ανθρώπινες ζωές χάθηκαν.</seg>
                    <seg xml:id="ParlaMint-GR_2021-01-22-S1-commons.seg209">Το 2020 άφησε βαρύ το αποτύπωμά του στην ανθρωπότητα. Το σαρωτικό πέρασμα της πανδημίας προκάλεσε πρωτόγνωρες αναταράξεις σε υγειονομικό, κοινωνικό και οικονομικό πεδίο, αναταράξεις για τις οποίες καμμία χώρα σε όλον τον κόσμο δεν ήταν προετοιμασμένη. Σύμφωνα με την τελευταία έκθεση της Παγκόσμιας Τράπεζας, η πανδημία αναμένεται να οδηγήσει σε μείωση του βιοτικού επιπέδου σε όρους κατά κεφαλήν ΑΕΠ στις περισσότερες χώρες του πλανήτη, έχοντας προκαλέσει το ισχυρότερο πλήγμα από οποιαδήποτε άλλη κρίση του 20ού αιώνα.</seg>
                    <seg xml:id="ParlaMint-GR_2021-01-22-S1-commons.seg210">Εκτιμάται ότι θα πληγεί το 94% των χωρών, αναλογία συγκριτικά μεγαλύτερη από τις χώρες που επλήγησαν κατά το κραχ του 1929, ακόμα και από τους δύο Παγκοσμίους Πολέμους.</seg>
                    <seg xml:id="ParlaMint-GR_2021-01-22-S1-commons.seg211">Κυρίες και κύριοι συνάδελφοι, μέσα σε αυτή την πρωτόγνωρη κατάσταση η Πρόεδρος και οι Βουλευτές του Κινήματος Αλλαγής κατέθεσαν επίκαιρη επερώτηση, διά της οποίας εκφράζουν - το είπαν και σήμερα - τις διαφωνίες τους για τον τρόπο με τον οποίο η Κυβέρνηση διαχειρίζεται, σχεδιάζει και υλοποιεί την αντιμετώπιση της υγειονομικής κρίσης και τις κοινωνικές και οικονομικές συνέπειες αυτής.</seg>
                    <seg xml:id="ParlaMint-GR_2021-01-22-S1-commons.seg212">Θα απαντήσω - όπως συνηθίζω - αναλυτικά σε όλες τις, κατά τη δική μου εκτίμηση, ατεκμηρίωτες και άστοχες αναφορές της επερώτησης. Γιατί, κύριε συνάδελφε, στο ποδόσφαιρο είναι σημαντικό η μπάλα να είναι στα πόδια σου!</seg>
                    <seg xml:id="ParlaMint-GR_2021-01-22-S1-commons.seg213">Συγκεκριμένα:</seg>
                    <seg xml:id="ParlaMint-GR_2021-01-22-S1-commons.seg214">Πρώτον, η επερώτηση υποστηρίζει ότι η Κυβέρνηση επέδειξε αδυναμία να παρουσιάσει ένα άμεσο πρόγραμμα ανάσχεσης της ύφεσης και των κοινωνικών προβλημάτων που προκάλεσε η πανδημία.</seg>
                    <seg xml:id="ParlaMint-GR_2021-01-22-S1-commons.seg215">Η πραγματικότητα είναι διαφορετική. Η Κυβέρνηση αντιμετώπισε το εξωγενές συμμετρικό σοκ της πανδημίας και τις επιπτώσεις του στον βέλτιστο δυνατό βαθμό, με ταχύτητα και αποτελεσματικότητα. Αυτό αναγνωρίζεται από όλους, εταίρους, θεσμούς, αγορές, οίκους αξιολόγησης, αλλά πρωτίστως - και εκεί λογοδοτούμε - από την ελληνική κοινωνία.</seg>
                    <seg xml:id="ParlaMint-GR_2021-01-22-S1-commons.seg216">Ανταποκριθήκαμε με γρήγορα αντανακλαστικά στην πρόκληση της πανδημίας, αναπροσαρμόζοντας προτεραιότητες στη χάραξη της πολιτικής.</seg>
                    <seg xml:id="ParlaMint-GR_2021-01-22-S1-commons.seg217">Άκουσα τον τελευταίο ομιλητή του Κινήματος Αλλαγής να μας εγκαλεί για μια σειρά από πράξεις ή παραλείψεις, κατά την εκτίμησή του. Εγώ θα εγκαλέσω το Κίνημα Αλλαγής για την ανευθυνότητά του, για τις μαξιμαλιστικές προτάσεις και τις ανεύθυνες πλειοδοσίες.</seg>
                    <seg xml:id="ParlaMint-GR_2021-01-22-S1-commons.seg218">Θέλω να σας πω ότι δεν άκουσα από κανέναν ομιλητή - ούτε από την Πρόεδρο - την κοστολόγηση. Αφήστε δε που από όλους τους ομιλητές άκουσα και νέες προτάσεις, όπως, για παράδειγμα, από τον τελευταίο ομιλητή άκουσα την εξής: Η επιστρεπτέα του 2021 να είναι όση και του 2020. Από την Πρόεδρο δεν το άκουσα. Νέα μέτρα, συνεπώς. Άρα θα ήθελα να έχω ένα ποσό.</seg>
                </u>
                <u xml:id="ParlaMint-GR_2021-01-22-S1-commons.u25" ana="#regular" who="#ΚΑΤΡΙΝΗΣ_ΙΩΑΝΝΗ_ΜΙΧΑΗΛ">
                    <seg xml:id="ParlaMint-GR_2021-01-22-S1-commons.seg219">Το έχουμε πει.</seg>
                </u>
                <u xml:id="ParlaMint-GR_2021-01-22-S1-commons.u26" ana="#regular" who="#ΣΤΑΙΚΟΥΡΑΣ_ΚΩΝΣΤΑΝΤΙΝΟΥ_ΧΡΗΣΤΟΣ">
                    <seg xml:id="ParlaMint-GR_2021-01-22-S1-commons.seg220">Η Πρόεδρος δεν το είπε στα μέτρα.</seg>
                </u>
                <u xml:id="ParlaMint-GR_2021-01-22-S1-commons.u27" ana="#regular" who="#ΚΑΤΡΙΝΗΣ_ΙΩΑΝΝΗ_ΜΙΧΑΗΛ">
                    <seg xml:id="ParlaMint-GR_2021-01-22-S1-commons.seg221">Το έχουμε πει επισήμως.</seg>
                </u>
                <u xml:id="ParlaMint-GR_2021-01-22-S1-commons.u28" ana="#regular" who="#ΣΤΑΙΚΟΥΡΑΣ_ΚΩΝΣΤΑΝΤΙΝΟΥ_ΧΡΗΣΤΟΣ">
                    <seg xml:id="ParlaMint-GR_2021-01-22-S1-commons.seg222">Άρα συμπληρωματικά μέτρα. Συνεπώς αυτό που δεν άκουσα - είναι εύκολο - είναι ένα ποσό: Πόσο κοστολογούνται τα μέτρα. Το έχετε πει αυτό;</seg>
                </u>
                <u xml:id="ParlaMint-GR_2021-01-22-S1-commons.u29" ana="#regular" who="#ΚΑΤΡΙΝΗΣ_ΙΩΑΝΝΗ_ΜΙΧΑΗΛ">
                    <seg xml:id="ParlaMint-GR_2021-01-22-S1-commons.seg223">Εσείς, κύριε Σταϊκούρα, έχετε κοστολογήσει το δικό σας;</seg>
                </u>
                <u xml:id="ParlaMint-GR_2021-01-22-S1-commons.u30" ana="#regular" who="#ΠΑΠΠΑΣ_ΣΤΥΛΙΑΝΟΥ_ΝΙΚΟΛΑΟΣ">
                    <seg xml:id="ParlaMint-GR_2021-01-22-S1-commons.seg224">…(Δεν ακούστηκε)</seg>
                </u>
                <u xml:id="ParlaMint-GR_2021-01-22-S1-commons.u31" ana="#chair" who="#ΚΩΝΣΤΑΝΤΙΝΟΠΟΥΛΟΣ_ΚΩΝΣΤΑΝΤΙΝΟΥ_ΟΔΥΣΣΕΑΣ">
                    <seg xml:id="ParlaMint-GR_2021-01-22-S1-commons.seg225">Παρακαλώ, όχι διάλογο.</seg>
                </u>
                <u xml:id="ParlaMint-GR_2021-01-22-S1-commons.u32" ana="#regular" who="#ΣΤΑΙΚΟΥΡΑΣ_ΚΩΝΣΤΑΝΤΙΝΟΥ_ΧΡΗΣΤΟΣ">
                    <seg xml:id="ParlaMint-GR_2021-01-22-S1-commons.seg226">Πόσο είναι όλα τα μέτρα;</seg>
                </u>
                <u xml:id="ParlaMint-GR_2021-01-22-S1-commons.u33" ana="#regular" who="#ΚΑΤΡΙΝΗΣ_ΙΩΑΝΝΗ_ΜΙΧΑΗΛ">
                    <seg xml:id="ParlaMint-GR_2021-01-22-S1-commons.seg227">Επιστρεπτέα 5,5 δισεκατομμύρια.</seg>
                </u>
                <u xml:id="ParlaMint-GR_2021-01-22-S1-commons.u34" ana="#regular" who="#ΣΤΑΙΚΟΥΡΑΣ_ΚΩΝΣΤΑΝΤΙΝΟΥ_ΧΡΗΣΤΟΣ">
                    <seg xml:id="ParlaMint-GR_2021-01-22-S1-commons.seg228">Εγώ θα απαντήσω. Έχουμε δώσει και τα στοιχεία. Άρα επιβεβαιώνεται ότι κοστολόγηση των συνολικών μέτρων δεν υπάρχει. Αυτό, συνεπώς, είπα. Σας εγκαλώ για την ανευθυνότητα!</seg>
                    <seg xml:id="ParlaMint-GR_2021-01-22-S1-commons.seg229">Η αμεσότητα της δικής μας αντίδρασης αποδεικνύεται από το γεγονός ότι ανακοινώσαμε την πρώτη δέσμη μέτρων ήδη από τις 9 Μαρτίου 2020. Στη συνέχεια διευρύναμε, επεκτείναμε και εμπλουτίσαμε τις παρεμβάσεις, καλύπτοντας σε κάθε φάση της υγειονομικής κρίσης έγκαιρα και αποφασιστικά τις ανάγκες που προέκυπταν από τις εξελίξεις στο υγειονομικό πεδίο.</seg>
                    <seg xml:id="ParlaMint-GR_2021-01-22-S1-commons.seg230">Γιατί κάναμε μία επιλογή, μία ορθή επιλογή: Προέχει η υγεία και έπεται η οικονομία. Με αυτόν τον τρόπο καταφέραμε να απλώσουμε δίκτυ προστασίας σε νοικοκυριά και επιχειρήσεις.</seg>
                    <seg xml:id="ParlaMint-GR_2021-01-22-S1-commons.seg231">Χαρακτηριστικό της εγρήγορσης που επέδειξαν από την πρώτη στιγμή Κυβέρνηση και κρατικός μηχανισμός είναι ότι στο διάστημα Φεβρουαρίου - Νοεμβρίου 2020, εν μέσω ακραίων συνθηκών, εκδόθηκαν εννιακόσιες εβδομήντα οκτώ κανονιστικές πράξεις από μηδενική βάση - ποτέ δεν είχε γίνει κάτι αντίστοιχο στο ελληνικό κράτος - για την αντιμετώπιση των επιδημιολογικών και οικονομικών συνεπειών της πανδημίας, με προτεραιότητες την ενδυνάμωση του δημόσιου συστήματος υγείας, τη στήριξη της απασχόλησης, την ενίσχυση της ρευστότητας των επιχειρήσεων και την τόνωση της κοινωνικής συνοχής.</seg>
                    <seg xml:id="ParlaMint-GR_2021-01-22-S1-commons.seg232">Στηρίξαμε - και συνεχίζουμε να το κάνουμε - την πραγματική οικονομία με μέτρα συνολικού ύψους 24 δισεκατομμυρίων ευρώ, πλήρως καταγεγραμμένα στον προϋπολογισμό για το 2020, και 7,5 δισεκατομμύρια ευρώ για το 2021.</seg>
                    <seg xml:id="ParlaMint-GR_2021-01-22-S1-commons.seg233">Και σε αυτούς που υποστηρίζουν ότι τα μέτρα αυτά τα δημοσιονομικά - το μέρος αυτών που είναι δημοσιονομικά - είναι χαμηλότερα από τον μέσο ευρωπαϊκό όρο, θα σας καταθέσω τον πίνακα, τον τελευταίο της Ευρωπαϊκής Επιτροπής, που διανεμήθηκε αυτή την εβδομάδα στο Eurogroup και στο ECOFIN και το οποίο επιβεβαιώνει ότι τα μέτρα που ελήφθησαν στην Ελλάδα ήταν υψηλότερα από τον μέσο ευρωπαϊκό όρο και πολύ υψηλότερα από χώρες - άκουσα την Πρόεδρο του Κινήματος Αλλαγής - όπως είναι το Βέλγιο, η Πορτογαλία και η Ισπανία.</seg>
                    <seg xml:id="ParlaMint-GR_2021-01-22-S1-commons.seg234">Αυτές δεν είναι δικές μας εκτιμήσεις, είναι της Ευρωπαϊκής Επιτροπής και - θα το επαναλάβω, το αποδεικνύουμε άλλωστε - θα είμαστε εδώ ως Υπουργείο Οικονομικών για όσο χρειαστεί και για ό,τι χρειαστεί.</seg>
                    <seg xml:id="ParlaMint-GR_2021-01-22-S1-commons.seg235">Αυτό το πακέτο των παρεμβάσεων κατέστη εφικτό να υλοποιηθεί, επειδή αξιοποιήσαμε με προνοητικότητα, σύνεση και υπευθυνότητα κάθε διαθέσιμο πόρο της οικονομίας, ευρωπαϊκό και εγχώριο, με αιχμή τα ταμειακά διαθέσιμα της χώρας, στα οποία διασφαλίσαμε την αναπλήρωση των εκροών με εισροές, ταμειακά διαθέσιμα που σήμερα που μιλάμε - σε κάποιες ραδιοφωνικές μου ή και τηλεοπτικές παρεμβάσεις πριν από κάποιες μέρες έλεγα για 32,5, αυτό έχει μια δυναμική - είναι 34,5 δισεκατομμύρια ευρώ. Διότι όπως ξέρετε - το ανακοινώσαμε δημόσια - προχωρήσαμε σε ενίσχυση των ταμειακών διαθεσίμων με πράξεις χρηματοδότησης και δανειοδότησης και με το τραπεζικό σύστημα, άρα επαναχρηματοδότηση του χρέους.</seg>
                    <seg xml:id="ParlaMint-GR_2021-01-22-S1-commons.seg236">Άκουσα δε και δύο - νομίζω - αστοχίες. Η πρώτη είναι ότι, ναι, το κόστος δανεισμού είναι χαμηλό γιατί βοήθησε η Ευρωπαϊκή Κεντρική Τράπεζα. Προφανώς έχει βοηθήσει η Ευρωπαϊκή Κεντρική Τράπεζα.</seg>
                    <seg xml:id="ParlaMint-GR_2021-01-22-S1-commons.seg237">Όμως, θα δείξω για πολλοστή φορά τον πίνακα, ενδεικτικά, των εκδόσεων δεκαετών ομολόγων στη χώρα. Τον Μάρτιο του 2019 ήταν 3,9%. Τον Οκτώβριο του 2019 δεν είχαμε κορωνοϊό, δεν είχαμε την Ευρωπαϊκή Κεντρική Τράπεζα. Το κόστος έπεσε στο 1,5%. Νομίζω πως μπορείτε να υποστηρίξετε ότι από το 3,9% στο 1,5% οφείλεται στην αξιοπιστία και στη σοβαρότητα της σημερινής Κυβέρνησης.</seg>
                    <seg xml:id="ParlaMint-GR_2021-01-22-S1-commons.seg238">Στη συνέχεια, τον Ιούνιο και τον Σεπτέμβριο, εξακολουθήσαμε να έχουμε χαμηλό κόστος δανεισμού και με τη βοήθεια της Ευρωπαϊκής Κεντρικής Τράπεζας. Να προσθέσω δε ότι βοήθεια υπήρχε και τον Ιούνιο, υπήρχε και τον Σεπτέμβριο. Γιατί έπεσε το κόστος δανεισμού από το 1,6% στο 1,2%. Γιατί αντιλαμβάνονται οι αγορές, εκτός των μέτρων της Ευρωπαϊκής Κεντρικής Τράπεζας, τη σοβαρότητα με την οποία αντιμετωπίζουμε, στο οικονομικό πεδίο, τις συνέπειες της υγειονομικής κρίσης.</seg>
                    <seg xml:id="ParlaMint-GR_2021-01-22-S1-commons.seg239">Άκουσα δε και για μαύρες τρύπες και για υστέρηση των φορολογικών εσόδων, διότι δεν μπορούν οι πολίτες να ανταποκριθούν στις υποχρεώσεις τους. Θα μου επιτρέψετε να σας πω, πριν κάνει κάποιος αυτή την εύκολη ανάγνωση, ότι υπάρχουν δύο πιο προφανείς απαντήσεις.</seg>
                    <seg xml:id="ParlaMint-GR_2021-01-22-S1-commons.seg240">Πρώτον, ένα μεγάλο κομμάτι της οικονομίας δεν λειτουργεί. Πώς θα έχεις έσοδα, αφού ένα κομμάτι της οικονομίας εξακολουθεί να μη λειτουργεί; Και, δεύτερον, έχουμε δώσει σχεδόν στο σύνολο της ελληνικής κοινωνίας αναστολές φορολογικών υποχρεώσεων.</seg>
                    <seg xml:id="ParlaMint-GR_2021-01-22-S1-commons.seg241">Άρα αντιλαμβάνεστε ότι έχουμε μειωμένα έσοδα κατ' αρχάς γιατί ένα κομμάτι της οικονομίας δεν λειτουργεί, αλλά και λόγω των αναστολών. Και, πράγματι, έχουμε αυξημένες δαπάνες, γιατί θα πρέπει να ενισχύσουμε την ελληνική κοινωνία και το κάνουμε διαρκώς και συνεχώς, ειδικά τα μεσαία και τα χαμηλότερα εισοδηματικά στρώματα.</seg>
                    <seg xml:id="ParlaMint-GR_2021-01-22-S1-commons.seg242">Άρα είναι εις γνώσιν μας αυτή η απόκλιση μεταξύ εσόδων και δαπανών. Ναι, επί μήνες η χώρα «τρέχει» με περισσότερες δαπάνες σε σχέση με τα έσοδα και έρχεται το ταμείο της χώρας να καλύψει αυτή την απόκλιση μεταξύ εσόδων και δαπανών. Γι' αυτό θέλει πολύ μεγάλη προσοχή η διαχείριση του ταμείου της χώρας και των δημόσιων οικονομικών.</seg>
                    <seg xml:id="ParlaMint-GR_2021-01-22-S1-commons.seg243">Δεύτερον, η επερώτηση υποστηρίζει ότι η Κυβέρνηση επέδειξε αδυναμία ή έλλειψη βούλησης να παρουσιάσει ένα ολοκληρωμένο σχέδιο βέλτιστης αξιοποίησης των διαθέσιμων ευρωπαϊκών πόρων - τους οποίους εξασφάλισε η σημερινή Κυβέρνηση βεβαίως - οι οποίοι θα συμβάλουν στην ανάκαμψη και την παραγωγική ανασυγκρότηση της οικονομίας.</seg>
                    <seg xml:id="ParlaMint-GR_2021-01-22-S1-commons.seg244">Η πραγματικότητα είναι διαφορετική. Η Κυβέρνηση εργάζεται έγκαιρα, συστηματικά και με σχέδιο, ώστε να τεθούν οι βάσεις για την ταχύτερη δυνατή ανάκαμψη και εν συνεχεία για την αναπτυξιακή ώθηση της οικονομίας.</seg>
                    <seg xml:id="ParlaMint-GR_2021-01-22-S1-commons.seg245">Ενδεικτικά να αναφέρω - θα σας καταθέσω και πρόσθετα στοιχεία σήμερα - ότι το συνολικό ύψος κεφαλαίων προς επιχειρήσεις με τη στήριξη χρηματοδοτικών εργαλείων ΕΣΠΑ της περιόδου 2014-2020, δηλαδή δάνεια και επιχειρηματικά κεφάλαια, διαμορφώθηκαν μόνο για το 2020 στα 5,3 δισεκατομμύρια ευρώ από τη συνολική χρηματοδότηση όλα αυτά τα χρόνια 6,9 δισεκατομμύρια. Δηλαδή από 6,9 δισεκατομμύρια που δόθηκαν όλα τα προηγούμενα χρόνια, τα 5,3 δισεκατομμύρια ήταν μόνο το 2020.</seg>
                    <seg xml:id="ParlaMint-GR_2021-01-22-S1-commons.seg246">Επιπλέον, η Ελλάδα είναι μία από τις πρώτες ευρωπαϊκές χώρες και τελικά μέχρι σήμερα ανάμεσα στα δεκαέξι κράτη - μέλη που υπέβαλαν στην Ευρωπαϊκή Επιτροπή ένα αναλυτικό και ώριμο πρώτο εθνικό σχέδιο ανάκαμψης και ανθεκτικότητας. Αυτός είναι ο πρόσφατος πίνακας που κατατέθηκε στο ECOFIN που έγινε την Τρίτη. Η Ελλάδα είναι μεταξύ των δεκαέξι χωρών που υπέβαλαν ώριμες προτάσεις. Υπάρχουν έντεκα χώρες που ακόμα δεν έχουν κάνει τίποτα.</seg>
                    <seg xml:id="ParlaMint-GR_2021-01-22-S1-commons.seg247">Είναι ένα σχέδιο το οποίο έχει διττό στόχο: Αφ' ενός να αποτελέσει στέρεα βάση για τη βέλτιστη αξιοποίηση των πόρων από το Ταμείο Ανάκαμψης και τα υπόλοιπα ευρωπαϊκά προγράμματα και αφ' ετέρου να αναπροσανατολίσει την ελληνική οικονομία σε ένα νέο, εξωστρεφές, σύγχρονο, κοινωνικά δίκαιο αναπτυξιακό πρότυπο, το οποίο θα ενισχύσει την παραγωγικότητα και τη διαρθρωτική ανταγωνιστικότητα, την απασχόληση, τις επενδύσεις, την κοινωνική συνοχή.</seg>
                    <seg xml:id="ParlaMint-GR_2021-01-22-S1-commons.seg248">Άκουσα στις τοποθετήσεις των αγαπητών συναδέλφων του Κινήματος Αλλαγής αναφορές σε σχέδια ανάκαμψης και στο Ταμείο Ανάκαμψης. Είναι δύο διακριτά θέματα, τα οποία προφανώς και αλληλοσυνδέονται. Είναι το αναπτυξιακό σχέδιο και πώς θα χρηματοδοτήσεις το αναπτυξιακό σχέδιο.</seg>
                    <seg xml:id="ParlaMint-GR_2021-01-22-S1-commons.seg249">Στο αναπτυξιακό σχέδιο της Κυβέρνησης βασικοί άξονες είναι η μείωση φόρων και ασφαλιστικών εισφορών, η διεύρυνση της φορολογικής βάσης, ο έλεγχος των δαπανών μέσω της επισκόπησης αυτών, η διαμόρφωση ενός πλαισίου κανόνων στη δημόσια διοίκηση, η αντιμετώπιση του υψηλού ιδιωτικού χρέους, η εξυγίανση των ισολογισμών των πιστωτικών ιδρυμάτων, η υλοποίηση του προγράμματος αποκρατικοποιήσεων, ο περιορισμός αντικινήτρων και εμποδίων για τις επενδύσεις, οι επενδύσεις στις ενδογενείς πηγές ανάπτυξης - παιδεία, έρευνα, καινοτομία - η δημιουργία συνθηκών προσέλκυσης ανθρωπίνου κεφαλαίου - όπως πράττουμε με φορολογικά κίνητρα που πρόσφατα νομοθετήσαμε - η ποιοτική αναβάθμιση τομέων της οικονομίας - όπως είναι ενδεικτικά η αγροδιατροφή και ο τουρισμός - η δημιουργία ενός ουσιαστικού, ισχυρού κράτους πρόνοιας.</seg>
                    <seg xml:id="ParlaMint-GR_2021-01-22-S1-commons.seg250">Ποιος είναι ο σκοπός και ο στόχος αυτού του προγράμματος; Είναι η συστηματική αύξηση του κατά κεφαλήν πραγματικού εισοδήματος, ώστε αυτό σταδιακά να συγκλίνει στον μέσο ευρωπαϊκό όρο. Αυτό προϋποθέτει την αύξηση της απασχόλησης τόσο μέσω της μείωσης της ανεργίας όσο και μέσω της αύξησης της συμμετοχής στην αγορά εργασίας υποαπασχολούμενων ομάδων του πληθυσμού, όπως είναι οι γυναίκες και οι νέοι. Προϋποθέτει, όμως και την ενίσχυση της παραγωγικότητας της εργασίας μέσα από την αύξηση του παραγωγικού κεφαλαίου, τις νέες επενδύσεις και την ενσωμάτωση νέων τεχνολογιών και καινοτόμων μεθόδων παραγωγής.</seg>
                    <seg xml:id="ParlaMint-GR_2021-01-22-S1-commons.seg251">Αυτό είναι για το αναπτυξιακό σχέδιο. Αυτό θα πρέπει να χρηματοδοτηθεί και θα πρέπει να χρηματοδοτηθεί από ευρωπαϊκούς πόρους. Ποιοι είναι οι ευρωπαϊκοί πόροι; Το Ταμείο Ανάκαμψης και η Νέα Προγραμματική Περίοδος 2021-2027.</seg>
                    <seg xml:id="ParlaMint-GR_2021-01-22-S1-commons.seg252">Άκουσα από την Πρόεδρο του Κινήματος Αλλαγής να λέει πού θα ήθελε να κατανεμηθούν οι πόροι. Μα, υπάρχουν περιορισμοί! Δεν έχουμε τη δυνατότητα κανένα κράτος - μέλος να αξιοποιήσει τους πόρους κατά το δοκούν. Οι πόροι δεν μπορούν να διατεθούν ανεξέλεγκτα, όπου θέλει κάθε κράτος - μέλος. Κάθε μέρα διαπραγματευόμαστε με την Ευρώπη τους πυλώνες και τις προτεραιότητες χρηματοδότησης. Αυτό είναι το πρώτο.</seg>
                    <seg xml:id="ParlaMint-GR_2021-01-22-S1-commons.seg253">Δεύτερον, δεν είναι όλες οι επενδύσεις επιλέξιμες. Όλα τα οδικά έργα δεν είναι επιλέξιμα, για παράδειγμα. Έχουν τεθεί σε ευρωπαϊκό επίπεδο προτεραιότητες.</seg>
                    <seg xml:id="ParlaMint-GR_2021-01-22-S1-commons.seg254">Παρακαλώ διαβάστε το δελτίο Τύπου της Ευρωπαϊκής Επιτροπής στις 18-12-2020. Λέει ότι κάθε πρόταση κάθε χώρας πρέπει να είναι πάνω σε έξι πυλώνες, ψηφιακός μετασχηματισμός, έξυπνη, βιώσιμη και χωρίς αποκλεισμούς ανάπτυξη, «πράσινη» μετάβαση, κοινωνική και εδαφική συνοχή, υγεία και ανθεκτικότητα, πολιτικές για τις επόμενες γενιές, συμπεριλαμβανομένων της εκπαίδευσης και των δεξιοτήτων. Προσέξτε, για τους άξονες εκεί συμφωνούμε, όλες αυτές οι πολιτικές που λέτε δεν είναι επιλέξιμες.</seg>
                </u>
                <u xml:id="ParlaMint-GR_2021-01-22-S1-commons.u35" ana="#regular" who="#ΣΚΑΝΔΑΛΙΔΗΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2021-01-22-S1-commons.seg255">Κύριε Υπουργέ,…</seg>
                </u>
                <u xml:id="ParlaMint-GR_2021-01-22-S1-commons.u36" ana="#regular" who="#ΣΤΑΙΚΟΥΡΑΣ_ΚΩΝΣΤΑΝΤΙΝΟΥ_ΧΡΗΣΤΟΣ">
                    <seg xml:id="ParlaMint-GR_2021-01-22-S1-commons.seg256">Άκουσα τι είπατε, κύριε Σκανδαλίδη.</seg>
                    <seg xml:id="ParlaMint-GR_2021-01-22-S1-commons.seg257">Και, επίσης, πολύ σημαντικό: Πρέπει να υπάρχει σύζευξη μεταρρυθμίσεων με επενδύσεις. Ζητάνε, δηλαδή, από όλα τα κράτη - μέλη πώς θα συνδεθεί η χρηματοδότηση μιας πολιτικής με τη μεταρρύθμιση της πολιτικής.</seg>
                    <seg xml:id="ParlaMint-GR_2021-01-22-S1-commons.seg258">Άρα εδώ υπάρχουν συγκεκριμένα θέματα. Η δική μας πρόταση εδράζεται σε τέσσερις πυλώνες: στην «πράσινη» μετάβαση με μεταρρυθμίσεις και επενδύσεις, όπως είναι ένα εκτεταμένο πρόγραμμα ενεργειακής αναβάθμισης και ανακαίνισης κτηρίων του δημόσιου τομέα, επιχειρήσεων και ιδιωτών, η απολιγνιτοποίηση, η ενεργειακή διασύνδεση των νησιών, που θα διευρύνει τη χρήση ανανεώσιμων πηγών ενέργειας και θα μειώσει το ενεργειακό κόστος νοικοκυριών και επιχειρήσεων.</seg>
                    <seg xml:id="ParlaMint-GR_2021-01-22-S1-commons.seg259">Ενδεικτικά, είναι η ψηφιακή μετάβαση με την υλοποίηση εμβληματικών έργων και επενδύσεων, όπως είναι η ανάπτυξη δικτύου 5G στο σύνολο των ελληνικών αυτοκινητοδρόμων και ο ψηφιακός μετασχηματισμός των μικρομεσαίων επιχειρήσεων. Είναι η απασχόληση, οι δεξιότητες και η κοινωνική συνοχή με μεταρρυθμίσεις και επενδύσεις που, μεταξύ άλλων, θα βελτιώσουν το δυναμικό του συστήματος υγείας και την ποιότητα της παρεχόμενης εκπαίδευσης στα πανεπιστήμια, θα ενισχύσουν την έρευνα και την καινοτομία, θα καλλιεργήσουν δεξιότητες και θα ενδυναμώσουν την κοινωνική συνοχή.</seg>
                    <seg xml:id="ParlaMint-GR_2021-01-22-S1-commons.seg260">Και, τέλος, είναι οι ιδιωτικές επενδύσεις με έργα υποδομών υψηλού επιπέδου, όπως επενδύσεις σε άξονες του Διευρωπαϊκού Οδικού Δικτύου και με την εισαγωγή και επέκταση ψηφιακών εργαλείων καταπολέμησης της φοροδιαφυγής και του λαθρεμπορίου, όπως είναι η διασύνδεση των ταμειακών μηχανών ανά την επικράτεια με την ΑΑΔΕ.</seg>
                    <seg xml:id="ParlaMint-GR_2021-01-22-S1-commons.seg261">Προβλέπεται άμεση αξιοποίηση μέσα στο 2021 κονδυλίων ύψους 5,5 δισεκατομμυρίων ευρώ από το Ταμείο Ανάκαμψης με σημαντική προχρηματοδότηση. Πόση προχρηματοδότηση; Είχε αποφασιστεί αρχικά στο 10%, μεταγενέστερα, όπως πολύ καλά ξέρετε, πήγε στο 13%. Ποια είναι η πιο ωφελημένη χώρα της Ευρώπης από την προχρηματοδότηση; Με στοιχεία της Ευρωπαϊκής Επιτροπής, η Ελλάδα. Η Ελλάδα είναι η μόνη χώρα, το μόνο κράτος - μέλος που το ποσοστό της προχρηματοδότησης το 2021 θα υπερβαίνει το 1% του πλούτου της χώρας. Σε καμμία άλλη χώρα της Ευρώπης δεν συμβαίνει κάτι αντίστοιχο. Αυτή είναι η επιτυχία της σημερινής Κυβέρνησης.</seg>
                    <seg xml:id="ParlaMint-GR_2021-01-22-S1-commons.seg262">Μάλιστα, ορισμένα επενδυτικά έργα και μεταρρυθμίσεις που έχουν ισχυρή πιθανότητα να υλοποιηθούν μέσω του Ταμείου ξεκινούν πριν την τελική έγκριση του Εθνικού Σχεδίου Ανάκαμψης με ένταξή τους στο Πρόγραμμα Δημοσίων Επενδύσεων.</seg>
                    <seg xml:id="ParlaMint-GR_2021-01-22-S1-commons.seg263">Στα έργα και σε αυτά τα προγράμματα περιλαμβάνονται το νέο πρόγραμμα «ΕΞΟΙΚΟΝΟΜΩ», που θα προχωρήσει άμεσα, τα πρώτα διακόσια τοπικά πολεοδομικά σχέδια, προγράμματα αναδάσωσης, προγράμματα αποκατάστασης εδαφών σε λιγνιτικές περιοχές, δράσεις που σχετίζονται με την τηλεκπαίδευση, πολλά έργα ψηφιακού μετασχηματισμού του Υπουργείου Ψηφιακής Πολιτικής και της ΑΑΔΕ. Να σημειώσω ότι στον κανονισμό του Ταμείου προβλέπεται ότι μπορούν να συμπεριληφθούν έργα, προγράμματα και επενδύσεις από τον Φεβρουάριο του 2020.</seg>
                    <seg xml:id="ParlaMint-GR_2021-01-22-S1-commons.seg264">Τρίτον, η επερώτηση υποστηρίζει ότι η Κυβέρνηση επέδειξε έλλειψη βούλησης να θέσει το εθνικό σχέδιο σε διαδικασία διαβούλευσης με κοινωνικούς εταίρους και πολίτες. Η πραγματικότητα είναι διαφορετική. Το Εθνικό Σχέδιο Ανάκαμψης και Ανθεκτικότητας τέθηκε σε διαβούλευση, η πρώτη φάση της οποίας ολοκληρώθηκε στις 20 Δεκεμβρίου.</seg>
                    <seg xml:id="ParlaMint-GR_2021-01-22-S1-commons.seg265">Η Οικονομική και Κοινωνική Επιτροπή, ως αρμόδιο θεσμικό όργανο, απέστειλε ήδη τη θετική γνώμη της και αναλυτικές προτάσεις δράσης σε κάθε έναν από τους τέσσερις πυλώνες των στρατηγικών κατευθύνσεων του σχεδίου και επισημαίνει «ότι θα συνεχίσει να προωθεί τις διαδικασίες του κοινωνικού διαλόγου μεταξύ όλων των κοινωνικών εταίρων και της οργανωμένης κοινωνίας των πολιτών κατά τη διάρκεια τόσο της εκπόνησης του τελικού Σχεδίου Ανάκαμψης και Ανθεκτικότητας, όσο και κατά την εφαρμογή του».</seg>
                    <seg xml:id="ParlaMint-GR_2021-01-22-S1-commons.seg266">Ταυτόχρονα, μέσω του OpenGov.gr ή κατόπιν πρόσκλησης κατατέθηκαν σχόλια, παρατηρήσεις και προτάσεις από φυσικά και νομικά πρόσωπα και φορείς πέραν όσων συμμετείχαν στην ΟΚΕ, μεταξύ των οποίων η ΓΣΕΕ, η ΓΣΕΒΒΕ, η Κεντρική Ένωση Δήμων Ελλάδος, ο Ελληνικός Σύνδεσμος Πληροφορικής Υγείας, ΤΕΑ Χρηματιστηρίου Αθηνών, ΕΛΠΕ, Σύνδεσμος Επιχειρήσεων Επιβατικού Ναυτιλίας, Ελληνική Ένωση Ταμείων Επαγγελματικής Ασφάλισης, «Greenpeace», «The Green Tank» και άλλοι.</seg>
                    <seg xml:id="ParlaMint-GR_2021-01-22-S1-commons.seg267">Η ειδική υπηρεσία συντονισμού του Ταμείου Ανάκαμψης θα συντάξει σχετική έκθεση για τη διαβούλευση που θα αξιοποιηθεί τόσο κατά τη σύνταξη του τελικού σχεδίου όσο και στη συνέχιση του σχετικού δημοσίου διαλόγου. Επιπλέον, το επόμενο χρονικό διάστημα αναμένεται η κατάθεσή του προς συζήτηση στο ελληνικό Κοινοβούλιο.</seg>
                    <seg xml:id="ParlaMint-GR_2021-01-22-S1-commons.seg268">Τέταρτον, η επερώτηση υποστηρίζει ότι η Κυβέρνηση επέδειξε έλλειψη βούλησης να προωθήσει πολιτικές βιώσιμης ανάπτυξης και κοινωνικής συνοχής με έμφαση στον άνθρωπο, την υγεία και το περιβάλλον.</seg>
                    <seg xml:id="ParlaMint-GR_2021-01-22-S1-commons.seg269">Η πραγματικότητα είναι διαφορετική. Οι βασικές προτεραιότητες του Εθνικού Σχεδίου κινούνται πάνω στην κατεύθυνση υλοποίησης τέτοιων πολιτικών, ενώ τόσο πριν όσο και κατά τη διάρκεια της υγειονομικής κρίσης σχεδιάσαμε και υλοποιούμε πολιτικές που ενέχουν το στοιχείο της βιώσιμης ανάπτυξης και της κοινωνικής δικαιοσύνης.</seg>
                    <seg xml:id="ParlaMint-GR_2021-01-22-S1-commons.seg270">Όμως, να μιλήσουμε και για το τι κάναμε το 2020 και το 2021, με επισπεύδοντα τον αγαπητό συνάδελφο Γιάννη Βρούτση. Ενισχύσαμε και ενισχύουμε περισσότερο τους χαμηλόμισθους με την αποζημίωση ειδικού σκοπού, επεκτείνουμε επιδόματα ανεργίας, στηρίζουμε τους μακροχρόνια ανέργους στο πλαίσιο του προγράμματος για τη δημιουργία νέων θέσεων εργασίας.</seg>
                    <seg xml:id="ParlaMint-GR_2021-01-22-S1-commons.seg271">Ενισχύουμε δράσεις του ΟΠΕΚΑ με αυξημένο κατά 600 εκατομμύρια ευρώ το ύψος των κοινωνικών επιδομάτων για το 2021, ενισχύουμε τα προγράμματα κοινωνικού τουρισμού. Χορηγούμε την επόμενη εβδομάδα διευρυμένο επίδομα θέρμανσης, προκειμένου να διευκολυνθούν τα ευάλωτα νοικοκυριά. Υλοποιούμε πρόγραμμα κρατικής επιδότησης της δόσης δανείου για ενήμερα και μη νοικοκυριά. Θα επανέλθω σε αυτό.</seg>
                    <seg xml:id="ParlaMint-GR_2021-01-22-S1-commons.seg272">Ενισχύουμε με επιπλέον πόρους από το αποθεματικό της χώρας τις δομές της δημόσιας υγείας. Θα επαναλάβω πως ό,τι ζητήσει η πολιτική ηγεσία του Υπουργείου Υγείας για να ενισχύσουμε τη δημόσια υγεία, εκτός προϋπολογισμού του Υπουργείου, θα το έχει! Θα το έχει από το Υπουργείο Οικονομικών!</seg>
                    <seg xml:id="ParlaMint-GR_2021-01-22-S1-commons.seg273">Ψηφίσαμε και διατάξεις για την υπερασπόσβεση δαπανών έρευνας και ανάπτυξης και την υπερέκδοση επενδύσεων σε «πράσινη» οικονομία, ενέργεια και ψηφιοποίηση.</seg>
                    <seg xml:id="ParlaMint-GR_2021-01-22-S1-commons.seg274">Συνολικά, επειδή το άκουσα και αυτό, για τη συστηματική στήριξη των πιο ευάλωτων συμπολιτών μας ο προϋπολογισμός του 2021 όχι μόνο δεν προβλέπει κατάργηση υφιστάμενων επιδομάτων αλλά, τουναντίον, είναι αυξημένος κατά 22% σε σχέση με το 2020.</seg>
                    <seg xml:id="ParlaMint-GR_2021-01-22-S1-commons.seg275">Πέμπτον, η επερώτηση υποστηρίζει ότι αποτελεί πρόβλημα η μη κατάθεση του Μεσοπρόθεσμου Προγράμματος Δημοσιονομικής Πολιτικής. Η πραγματικότητα είναι διαφορετική. Η Ευρωπαϊκή Επιτροπή, από τις 6 Απριλίου του 2020, με οδηγία της σχετικά με τα Προγράμματα Σταθερότητας και Σύγκλισης επέτρεψε κατ' εξαίρεση σε όλα τα κράτη - μέλη τον δημοσιονομικό προγραμματισμό μόνο για τα έτη 2020 και 2021, λόγω της αβεβαιότητας που επήλθε από την πανδημία. Γι' αυτόν τον λόγο δεν καταρτίστηκε Μεσοπρόθεσμο Πρόγραμμα Δημοσιονομικής Πολιτικής. Ωστόσο, καταρτίστηκε και υποβλήθηκε το Πρόγραμμα Σταθερότητας που καλύπτει την περίοδο 2020-2021, όπως γίνεται σε όλη την Ευρώπη.</seg>
                    <seg xml:id="ParlaMint-GR_2021-01-22-S1-commons.seg276">Έκτον, η επερώτηση υποστηρίζει ότι τα μέτρα στήριξης των εργαζομένων είναι ελλιπή. Το άκουσα και σήμερα. Η πραγματικότητα είναι διαφορετική. Τη συζητήσαμε εκτενέστατα κατά τη διάρκεια του προϋπολογισμού. Υποστηρίξαμε με στοιχεία και εγώ και ο Γιάννης Βρούτσης ποια είναι η πραγματικότητα. Η Κυβέρνηση έθεσε ως πρώτη προτεραιότητα τη διατήρηση θέσεων απασχόλησης και την προστασία, όσο είναι εφικτό, των εισοδημάτων των εργαζομένων. Και τα κατάφερε ικανοποιητικά, καλύτερα από πολλές άλλες χώρες.</seg>
                    <seg xml:id="ParlaMint-GR_2021-01-22-S1-commons.seg277">Τα στοιχεία, αν θέλετε, θα τα καταθέσω και σήμερα.</seg>
                    <seg xml:id="ParlaMint-GR_2021-01-22-S1-commons.seg278">Σε ό,τι αφορά τη διατήρηση θέσεων απασχόλησης - είναι δύο τα θέματα, δηλαδή η διατήρηση θέσεων απασχόλησης και η διατήρηση εισοδημάτων - όλες οι εγχώριες και οι διεθνείς εκθέσεις και τα στοιχεία αναγνωρίζουν την αποτελεσματικότητα των κυβερνητικών παρεμβάσεων. Ακόμα και τα στοιχεία που βγάζει το αρμόδιο Υπουργείο Εργασίας το επιβεβαιώνουν.</seg>
                    <seg xml:id="ParlaMint-GR_2021-01-22-S1-commons.seg279">Σε ό,τι αφορά τα εισοδήματα των εργαζομένων, η πρόσφατη ευρωπαϊκή έρευνα της EUROSTAT αποδεικνύει ότι μετά τα κυβερνητικά μέτρα στήριξης αυτών η απώλεια περιορίζεται σημαντικά, ιδιαίτερα για τα χαμηλά εισοδήματα. Σας θυμίζω τη μελέτη που έλεγε ότι μετά την Κροατία και τη Γαλλία, η Ελλάδα έχει το τρίτο υψηλότερο ποσοστό κάλυψης απωλειών εισοδήματος λόγω του κορωνοϊού και με πολύ καλύτερες επιδόσεις στα χαμηλά εισοδήματα. Προφανώς, αφού δίνει την αποζημίωση ειδικού σκοπού!</seg>
                    <seg xml:id="ParlaMint-GR_2021-01-22-S1-commons.seg280">Συνεπώς αυτό οφείλεται στην υλοποίηση μέτρων διατήρησης και τόνωσης της απασχόλησης, όπως είναι η αποζημίωση ειδικού σκοπού, στο πρόγραμμα «ΣΥΝ - ΕΡΓΑΣΙΑ» και στην κάλυψη των ασφαλιστικών εισφορών για τη δημιουργία εκατό χιλιάδων νέων θέσεων εργασίας.</seg>
                    <seg xml:id="ParlaMint-GR_2021-01-22-S1-commons.seg281">Το σημαντικότερο είναι ότι η διατήρηση των θέσεων εργασίας τέθηκε ως ρήτρα για την κρατική συνδρομή προς τις επιχειρήσεις, κάτι που αποτυπώθηκε και νομοθετικά, αντίθετα από πολλές άλλες ευρωπαϊκές χώρες.</seg>
                    <seg xml:id="ParlaMint-GR_2021-01-22-S1-commons.seg282">Στο σημείο αυτό να σημειώσω ότι η Κυβέρνηση προχώρησε αυτή την εβδομάδα στην κατάθεση αιτήματος προς την Ευρωπαϊκή Επιτροπή για τη διάθεση πρόσθετων αδιάθετων σε ευρωπαϊκό επίπεδο πόρων από το πρόγραμμα «SURE». Όλα αυτά αποδεικνύουν ότι η οικονομική πολιτική έχει στηρίξει αποτελεσματικά, στο μέτρο πάντα του εφικτού, τα εισοδήματα εργαζομένων και την αγορά εργασίας, στήριξη που συνεχίζεται με επιπλέον μέτρα, όπως είναι η μείωση των ασφαλιστικών εισφορών και η κατάργηση της ειδικής εισφοράς αλληλεγγύης.</seg>
                    <seg xml:id="ParlaMint-GR_2021-01-22-S1-commons.seg283">Έβδομον, η επερώτηση υποστηρίζει ότι η Κυβέρνηση ήταν απρόθυμη να κατευθύνει πόρους, ιδιαίτερα τους ευρωπαϊκούς, προς τις επιχειρήσεις και πιο συγκεκριμένα προς τις μικρές, τις πολύ μικρές και τις μικρομεσαίες επιχειρήσεις.</seg>
                    <seg xml:id="ParlaMint-GR_2021-01-22-S1-commons.seg284">Η πραγματικότητα είναι διαφορετική. Η Κυβέρνηση έδωσε ιδιαίτερη έμφαση στη στήριξη των επιχειρήσεων με πολλά μέτρα και εργαλεία. Και θα είμαι πολύ συγκεκριμένος, διότι πολλοί αερολογούν:</seg>
                    <seg xml:id="ParlaMint-GR_2021-01-22-S1-commons.seg285">Πρώτον, η επιστρεπτέα προκαταβολή. Η επιτυχία του μέτρου αποτυπώνεται στον μεγάλο αριθμό επιχειρήσεων, ελευθέρων επαγγελματιών και αυτοαπασχολούμενων, που ωφελήθηκαν και ωφελούνται από τους διαδοχικούς κύκλους της κρατικής ενίσχυσης, από τους πέντε πρώτους κύκλους του χρηματοδοτικού αυτού εργαλείου. Όσον αφορά τον πέμπτο η εκταμίευση θα ξεκινήσει την επόμενη εβδομάδα. Θα διοχετευθεί ρευστότητα στην αγορά συνολικού ύψους 7 δισεκατομμυρίων ευρώ. Μέχρι σήμερα έχει διατεθεί σε τετρακόσιες ογδόντα δύο χιλιάδες διακόσιους εβδομήντα έναν μοναδιαίους δικαιούχους. Ξέρετε πολύ καλά από την κοινωνία, από τους πολίτες ότι πολλοί έχουν χρηματοδοτηθεί από διαδοχικούς κύκλους. Μοναδιαίοι ΑΦΜ: τετρακόσιες ογδόντα δύο χιλιάδες διακόσιοι εβδομήντα ένας. Από αυτούς το 91% των ωφελούμενων, που είναι τετρακόσιες τριάντα εννέα χιλιάδες διακόσιοι, έλαβαν συνολικό ποσό αυτόν τον χρόνο έως 20.000 ευρώ η κάθε επιχείρηση. Αυτές είναι οι πολύ μικρές και μικρές επιχειρήσεις και θα ακολουθήσει και έκτος κύκλος τον Μάρτιο.</seg>
                    <seg xml:id="ParlaMint-GR_2021-01-22-S1-commons.seg286">Και επειδή κάτι άκουσα από δύο ομιλητές του Κινήματος Αλλαγής για τους αγρότες - συγκράτησα τη λέξη «φτωχός συγγενής» και «εγκατάλειψη του πρωτογενούς τομέα» - και επειδή είμαι στο κεφάλαιο της επιστρεπτέας προκαταβολής σας λέω πολύ συγκεκριμένα τα εξής:</seg>
                    <seg xml:id="ParlaMint-GR_2021-01-22-S1-commons.seg287">Από τις τέσσερις πρώτες επιστρεπτέες, καλλιέργεια βαμβακιού: οκτώ χιλιάδες επτακόσιοι είκοσι οκτώ, εκτροφή αιγοπροβάτων: οκτώ χιλιάδες πεντακόσιοι ενενήντα εννέα, καλλιέργεια ελιών για την παραγωγή ελαιολάδου έξι χιλιάδες επτακόσιοι τριάντα επτά, καλλιέργεια ρυζιού: πέντε χιλιάδες τριακόσιοι τριάντα, καλλιέργεια σκληρού σιταριού: δύο χιλιάδες διακόσιοι ενενήντα τέσσερις, εκτροφή αιγοπροβάτων: δύο χιλιάδες διακόσιοι δύο2, παραγωγή ακατέργαστου πρόβειου γάλακτος: δύο χιλιάδες είκοσι εννέα2, καλλιέργεια ελιών: χίλιοι εννιακόσιοι ενενήντα πέντε, παραγωγή ακατέργαστου γάλακτος από αιγοπρόβατα: χίλιοι οκτακόσιοι εξήντα επτά, εκτροφή προβατοειδών που διατίθενται ζωντανά: χίλιοι εξακόσιοι σαράντα επτά. Και συνεχίζεται ο κατάλογος. Άθροισμα: πενήντα μία χιλιάδες οκτακόσιοι ενενήντα τέσσερις αγρότες μοιράστηκαν 57,7 εκατομμύρια ευρώ μόνο από τις επιστρεπτέες προκαταβολές. Και λέτε ότι τους έχουμε αφήσει «φτωχό συγγενή» ή «εγκαταλειμμένους»;</seg>
                    <seg xml:id="ParlaMint-GR_2021-01-22-S1-commons.seg288">Δεν κάναμε όμως μόνο αυτό. Περιμένετε. Σας θυμίζω ότι είχαμε δώσει και 150 εκατομμύρια στο Υπουργείο Αγροτικής Ανάπτυξης. Τα 10,1 εκατομμύρια πήγαν ήδη για την παραγωγή ανθέων, 4,7 εκατομμύρια για την παραγωγή σπαραγγιών, 14,8 εκατομμύρια για τους παραγωγούς πωλητές λαϊκών αγορών, 30,1 εκατομμύρια για τα αιγοπρόβατα, 37,9 εκατομμύρια για επιτραπέζια ελιά, για πρώιμο καρπούζι, για ανοιξιάτικη πατάτα, για θερμοκήπια σε ντομάτες, αγγούρια και μελιτζάνες. Αυτή δεν είναι βοήθεια;</seg>
                </u>
                <u xml:id="ParlaMint-GR_2021-01-22-S1-commons.u37" ana="#regular" who="#ΚΑΤΡΙΝΗΣ_ΙΩΑΝΝΗ_ΜΙΧΑΗΛ">
                    <seg xml:id="ParlaMint-GR_2021-01-22-S1-commons.seg289">Έχουν πληρωθεί;</seg>
                </u>
                <u xml:id="ParlaMint-GR_2021-01-22-S1-commons.u38" ana="#regular" who="#ΣΤΑΙΚΟΥΡΑΣ_ΚΩΝΣΤΑΝΤΙΝΟΥ_ΧΡΗΣΤΟΣ">
                    <seg xml:id="ParlaMint-GR_2021-01-22-S1-commons.seg290">Αυτά είναι καταβεβλημένοι πόροι. Έχω εδώ και τους αντίστοιχους κωδικούς ΦΕΚ και το πότε έφυγε η εκταμίευση χρηματικών ποσών. Άρα κατέρριψα με στοιχεία και το επιχείρημα του φτωχού συγγενή. Γιατί άκουσα την κριτική, αλλά δεν άκουσα κανένα στοιχείο. Εγώ σας κατέθεσα στοιχεία.</seg>
                    <seg xml:id="ParlaMint-GR_2021-01-22-S1-commons.seg291">Δεύτερον, τα χρηματοδοτικά εργαλεία του Ταμείου Εγγυοδοσίας της Ελληνικής Αναπτυξιακής Τράπεζας και του Ταμείου Επιχειρηματικότητας. Συνολικά μέχρι σήμερα έχουν διατεθεί στην αγορά 6,6 δισεκατομμύρια από αυτά τα δύο εργαλεία.</seg>
                    <seg xml:id="ParlaMint-GR_2021-01-22-S1-commons.seg292">Πιο αναλυτικά, από το ΤΕΠΙΧ ΙΙ έχει δοθεί κατά κύριο λόγο στις μικρομεσαίες επιχειρήσεις 1,9 δισεκατομμύριο ευρώ. Στο τελευταίο υποπρόγραμμα που τρέχει, ο μέσος όρος χρηματοδότησης κυμαίνεται περίπου στις 60.000 ευρώ. Όσον αφορά δε στο Ταμείο Εγγυοδοσίας, περισσότερα από 4,6 δισεκατομμύρια ευρώ έχουν χορηγηθεί σε επιχειρήσεις, εκ των οποίων 2,5 δισεκατομμύρια σε μικρομεσαίες επιχειρήσεις.</seg>
                    <seg xml:id="ParlaMint-GR_2021-01-22-S1-commons.seg293">Ο δεύτερος κύκλος του προγράμματος που τρέχει τώρα, έχει πολύ μεγαλύτερο χαρτοφυλάκιο για τις μικρομεσαίες επιχειρήσεις και το ποσοστό εγκρίσεων αυτών σήμερα φτάνει στο 82%.</seg>
                    <seg xml:id="ParlaMint-GR_2021-01-22-S1-commons.seg294">Τέλος, σύμφωνα με τα στοιχεία της Ελληνικής Αναπτυξιακής Τράπεζας, το 75% των εγκεκριμένων δανείων αφορά κλάδους, όπως είναι το χονδρικό και λιανικό εμπόριο, η επισκευή μηχανοκίνητων οχημάτων, η μεταποίηση και οι δραστηριότητες υπηρεσιών παροχής καταλύματος και υπηρεσιών εστίασης. Είναι κλάδοι που κατά τη διάρκεια της πανδημίας υπέστησαν σημαντικές απώλειες.</seg>
                    <seg xml:id="ParlaMint-GR_2021-01-22-S1-commons.seg295">Συνολικά, αξίζει να σημειωθεί ότι η Αναπτυξιακή Τράπεζα το 2020 εκταμίευσε δεκαπλάσια δάνεια έναντι της περιόδου 2014-2019 και τέσσερις φορές περισσότερα δάνεια έναντι της προηγούμενης δεκαετίας.</seg>
                    <seg xml:id="ParlaMint-GR_2021-01-22-S1-commons.seg296">Τρίτον, δεν σταματήσαμε εκεί. Υπάρχει η επιδότηση τόκων υφιστάμενων δανείων επιχειρήσεων οι οποίες ανήκουν σε πληττόμενους κλάδους. Στη δράση αυτή έχουν ενταχθεί μέχρι σήμερα είκοσι δύο χιλιάδες εννιακόσια ενενήντα οκτώ μοναδιαία ΑΦΜ επιχειρήσεων, με συνολική ενίσχυση τα 212,2 εκατομμύρια ευρώ για πενήντα τέσσερις χιλιάδες εξακόσια ογδόντα έξι υφιστάμενα δάνεια.</seg>
                    <seg xml:id="ParlaMint-GR_2021-01-22-S1-commons.seg297">Τέταρτον, υπάρχει η αποζημίωση ειδικού σκοπού για τις πληττόμενες επιχειρήσεις στην πρώτη φάση της κρίσης. Μέσω του μέτρου διατέθηκαν συνολικά 494,3 εκατομμύρια ευρώ στην αγορά.</seg>
                    <seg xml:id="ParlaMint-GR_2021-01-22-S1-commons.seg298">Πέμπτον, υπάρχει η αναστολή πληρωμής δόσεων τραπεζικών δανείων σε συνεννόηση με την Ελληνική Ένωση Τραπεζών για τις επιχειρήσεις που υπέστησαν ζημία λόγω της πανδημίας ως τον Μάρτιο του 2021. Σύμφωνα με τα στοιχεία της Ειδικής Γραμματείας Διαχείρισης Ιδιωτικού Χρέους και της Ελληνικής Ένωσης Τραπεζών, από την αρχή της υγειονομικής κρίσης ως τα τέλη Δεκεμβρίου του 2020 δόθηκε η δυνατότητα αναστολής πληρωμής δόσεων από τις τράπεζες και τις εταιρείες διαχείρισης απαιτήσεων σε 405.473 δάνεια, συνολικού ύψους 28,4 δισεκατομμυρίων ευρώ.</seg>
                    <seg xml:id="ParlaMint-GR_2021-01-22-S1-commons.seg299">Επιπρόσθετα, από τον Ιούλιο του 2019 ως τα τέλη Δεκεμβρίου του 2020 ρυθμίστηκαν επιτυχώς διμερώς, μεταξύ πολιτών και τραπεζών, 396.621 δάνεια - στεγαστικά, καταναλωτικά και επιχειρηματικά - συνολικού ύψους 21,2 δισεκατομμυρίων ευρώ.</seg>
                    <seg xml:id="ParlaMint-GR_2021-01-22-S1-commons.seg300">Έκτον, υπάρχουν οι αναστολές φορολογικών και ασφαλιστικών υποχρεώσεων νοικοκυριών και επιχειρήσεων μέχρι τον Απρίλιο και η ρύθμισή τους σε δώδεκα άτοκες δόσεις ή σε είκοσι τέσσερις με χαμηλό επιτόκιο.</seg>
                    <seg xml:id="ParlaMint-GR_2021-01-22-S1-commons.seg301">Έβδομον, υπάρχει η κάλυψη των ασφαλιστικών εισφορών επί του ονομαστικού μισθού και των εργοδοτικών ασφαλιστικών εισφορών εργαζομένων στις εποχικές επιχειρήσεις.</seg>
                    <seg xml:id="ParlaMint-GR_2021-01-22-S1-commons.seg302">Όγδοον, υπάρχει η μείωση και ακόμα και ο μηδενισμός προκαταβολής φόρου για τις επιχειρήσεις και η μείωση του ΦΠΑ στις μεταφορές και την εστίαση.</seg>
                    <seg xml:id="ParlaMint-GR_2021-01-22-S1-commons.seg303">Ένατον, υπάρχει η μείωση του ενοικίου για τις επιχειρήσεις που παρέμειναν κλειστές με απόφαση του κράτους, ειδικά για τους μήνες Ιανουάριο και Φεβρουάριο. Οι επιχειρήσεις αυτές απαλλάχτηκαν πλήρως από την καταβολή του ενοικίου, το 80% του οποίου καταβάλλεται αφορολόγητα στους ιδιοκτήτες των ακινήτων από το κράτος. Την επόμενη εβδομάδα θα έρθει διάταξη νόμου.</seg>
                    <seg xml:id="ParlaMint-GR_2021-01-22-S1-commons.seg304">Δέκατον, υπάρχει η αναστολή πληρωμών αξιογράφων και η πρόβλεψη χορήγησης διευκολύνσεως στους κομιστές αυτών. Την επόμενη εβδομάδα θα έρθει η σχετική διάταξη στη Βουλή.</seg>
                    <seg xml:id="ParlaMint-GR_2021-01-22-S1-commons.seg305">Ενδέκατον, υπάρχει η μείωση των ασφαλιστικών εισφορών και της εισφοράς αλληλεγγύης. Μειώσαμε για πρώτη φορά σχεδόν μετά από δέκα χρόνια κατά τέσσερις ποσοστιαίες μονάδες - τελευταία φορά έχει γίνει το 2013-2014- τις ασφαλιστικές εισφορές των μισθωτών του ιδιωτικού τομέα.</seg>
                    <seg xml:id="ParlaMint-GR_2021-01-22-S1-commons.seg306">Το μέτρο θα ωφελήσει πάνω από δύο εκατομμύρια εργαζόμενους και εκατοντάδες χιλιάδες επιχειρήσεις.</seg>
                    <seg xml:id="ParlaMint-GR_2021-01-22-S1-commons.seg307">Παράλληλα, καταργήσαμε την εισφορά αλληλεγγύης για εισοδήματα από τον ιδιωτικό τομέα.</seg>
                    <seg xml:id="ParlaMint-GR_2021-01-22-S1-commons.seg308">Ευχαριστώ, κύριε Πρόεδρε, για την ανοχή και συγγνώμη. Θέλω τρία - τέσσερα λεπτά ακόμη. Απλώς προσπαθώ να καλύψω όλα τα ερωτήματα που ετέθησαν.</seg>
                    <seg xml:id="ParlaMint-GR_2021-01-22-S1-commons.seg309">Τέλος, δωδέκατον, το Υπουργείο Οικονομικών, όπως έχει καταστεί σαφές, αξιοποιεί και επιστρατεύει όλα τα διαθέσιμα εργαλεία και καθεστώτα που του παρέχει το ευρωπαϊκό πλαίσιο και ταιριάζουν με την εγχώρια οικονομική και επιχειρηματική δραστηριότητα.</seg>
                    <seg xml:id="ParlaMint-GR_2021-01-22-S1-commons.seg310">Σε αυτό το πλαίσιο, όπως είχα προαναγγείλει προ εβδομάδων στο πλαίσιο του κοινοβουλευτικού ελέγχου που μου κάνατε, κύριοι συνάδελφοι, προχωράμε στην αξιοποίηση του άρθρου 312 του προσωρινού πλαισίου της Ευρωπαϊκής Ένωσης για τις κρατικές ενισχύσεις. Συγκεκριμένα, με διάταξη νόμου που θα κατατεθεί την επόμενη εβδομάδα στη Βουλή, διαμορφώνεται ένα προσωρινό μέτρο κρατικής ενίσχυσης επιχειρήσεων με τη μορφή επιδότησης παγίων δαπανών. Σε επιχειρήσεις που επλήγησαν οικονομικά θα δύναται να χορηγείται ενίσχυση με τη μορφή της επιδότησης παγίων δαπανών στο πλαίσιο της στήριξης για τις μη καλυπτόμενες πάγιες δαπάνες επιχειρήσεων. Θα αφορά επιχειρήσεις κλάδων που επλήγησαν, που εμφάνισαν μείωση τζίρου κατά την περίοδο πανδημίας, αλλά είχαν και ζημιά κατά την προηγούμενη περίοδο, καθώς δεν κατάφεραν να καλυφθούν οι πάγιες δαπάνες που έχουν. Προς αυτή την κατεύθυνση προχωράμε εντατικά την τεχνική προετοιμασία του νέου μέτρου από τα στελέχη του Υπουργείου Οικονομικών, καθώς και τις συζητήσεις με την Ευρωπαϊκή Επιτροπή.</seg>
                    <seg xml:id="ParlaMint-GR_2021-01-22-S1-commons.seg311">Παράλληλα, συμμετέχουμε με προτάσεις στις διαπραγματεύσεις για την επικαιροποίηση, τη βελτίωση και την επέκταση του προσωρινού πλαισίου των κρατικών ενισχύσεων σε ευρωπαϊκό επίπεδο που είναι σε εξέλιξη, διαπραγματεύσεις για υψηλότερα ανώτατα όρια χρηματοδότησης και νέα, καλύτερα δεδομένα για τις επιχειρήσεις.</seg>
                    <seg xml:id="ParlaMint-GR_2021-01-22-S1-commons.seg312">Κυρίες και κύριοι συνάδελφοι, τα προαναφερθέντα αποδεικνύουν ότι η Κυβέρνηση έχει στηρίξει ουσιαστικά την επιχειρηματική κοινότητα, ώστε οι επιπτώσεις της κρίσης να είναι όσο το δυνατόν μικρότερες και αναστρέψιμες. Έλαβε μέτρα που απέτρεψαν λουκέτα, ενισχύοντας τη ρευστότητα των επιχειρήσεων και στηρίζοντας παράλληλα την απασχόληση. Και αυτό έχει αναγνωριστεί από τους ευρωπαϊκούς θεσμούς, όπως η Ευρωπαϊκή Επιτροπή, η οποία έχει επισημάνει: «Τα δημοσιονομικά μέτρα που έλαβε η Κυβέρνηση αναμένεται να αποσοβήσουν ευρείας κλίμακας απολύσεις και πτωχεύσεις».</seg>
                    <seg xml:id="ParlaMint-GR_2021-01-22-S1-commons.seg313">Πράγματι, σύμφωνα με τα στοιχεία του ΓΕΜΗ, το 2020, παρά την υγειονομική κρίση, ο αριθμός των επιχειρήσεων που έκλεισαν είναι αισθητά μικρότερος από το 2019, ενώ την ίδια περίοδο ο αριθμός των νέων επιχειρήσεων ήταν τριπλάσιος. Η Κυβέρνηση ωστόσο δεν θα σταματήσει εδώ. Συνεχίζει και θα συνεχίσει να βρίσκεται δίπλα σε επιχειρήσεις, λειτουργώντας με μεθοδικότητα, αποτελεσματικότητα, διαφάνεια και αίσθημα δικαίου.</seg>
                    <seg xml:id="ParlaMint-GR_2021-01-22-S1-commons.seg314">Κυρίες και κύριοι συνάδελφοι, αυτή είναι η πραγματικότητα, μακριά από θριαμβολογίες και κινδυνολογίες. Ζούμε μέσα στην οικονομία και την κοινωνία και όχι σε γυάλινους πύργους, όπως έχω πει. Κατανοούμε τους προβληματισμούς. Ακούμε τον σφυγμό. Αντιλαμβανόμαστε τις δυσκολίες. Σεβόμαστε τις αγωνίες της κοινωνίας. Έχουμε αίσθημα της ευθύνης. Αντιδρούμε με αμεσότητα. Διαχειριζόμαστε με ταχύτητα και ευελιξία τις συνέπειες της κρίσης. Ενεργούμε με ψύχραιμη, καθαρή και συγκροτημένη σκέψη. Επιδιώκουμε να ελαχιστοποιούμε τα λάθη και να περιορίζουμε τις παραλείψεις μέσα σε αυτές τις πρωτόγνωρες συνθήκες. Επιδεικνύουμε μαζί με την κοινωνία υπομονή. Αναδεικνύουμε αντοχές.</seg>
                    <seg xml:id="ParlaMint-GR_2021-01-22-S1-commons.seg315">Ωστόσο, δεν τρέφουμε αυταπάτες. Οι επόμενοι μήνες θα είναι δύσκολοι. Η επιστροφή στην κανονικότητα θα είναι σταδιακή, όχι άμεση. Όμως, μαζί με τις προκλήσεις αναδεικνύονται και ευκαιρίες, ευκαιρίες τις οποίες ως χώρα οφείλουμε με δυναμισμό να αξιοποιήσουμε μαζί με τα συγκριτικά πλεονεκτήματά μας, ιστορικά, γεωγραφικά, γεωπολιτικά, περιβαλλοντικά, μαζί με το καλά εκπαιδευμένο και καταρτισμένο ανθρώπινο δυναμικό και μαζί με τα όπλα για την αντιμετώπιση της νόσου στο πεδίο των εμβολιασμών.</seg>
                    <seg xml:id="ParlaMint-GR_2021-01-22-S1-commons.seg316">Πάνω σε αυτά πρέπει να στηριχθούμε με αυτοπεποίθηση, ώστε η χώρα μας να καταφέρει να ξεπεράσει τον σκόπελο της υγειονομικής κρίσης και να εισέλθει σε τροχιά υψηλής, διατηρήσιμης, έξυπνης και χωρίς αποκλεισμούς ανάπτυξης, θέτοντας τα θεμέλια για ένα μέλλον ευημερίας, αντάξιο των ευκαιριών και των δυνατοτήτων που δικαιούνται οι επόμενες γενιές.</seg>
                    <seg xml:id="ParlaMint-GR_2021-01-22-S1-commons.seg317">Σας ευχαριστώ πολύ.</seg>
                </u>
                <u xml:id="ParlaMint-GR_2021-01-22-S1-commons.u39" ana="#chair" who="#ΚΩΝΣΤΑΝΤΙΝΟΠΟΥΛΟΣ_ΚΩΝΣΤΑΝΤΙΝΟΥ_ΟΔΥΣΣΕΑΣ">
                    <seg xml:id="ParlaMint-GR_2021-01-22-S1-commons.seg318">Ευχαριστούμε.</seg>
                    <seg xml:id="ParlaMint-GR_2021-01-22-S1-commons.seg319">Τον λόγο τώρα έχει ο Κοινοβουλευτικός Εκπρόσωπος του Κινήματος Αλλαγής κ. Μιχάλης Κατρίνης.</seg>
                    <seg xml:id="ParlaMint-GR_2021-01-22-S1-commons.seg320">Κύριε Κατρίνη, όπως ξέρετε μίλησε η Πρόεδρος πριν από εσάς. Και επειδή ξέρετε ότι ο Κοινοβουλευτικός Εκπρόσωπος εκπροσωπεί την Πρόεδρο, θα έχετε μειωμένο χρόνο, με ανοχή βέβαια. Θα ξεκινήσουμε με τα έξι λεπτά της πρωτολογίας, συν τρία από τη δευτερολογία και θα δούμε.</seg>
                </u>
                <u xml:id="ParlaMint-GR_2021-01-22-S1-commons.u40" ana="#regular" who="#ΚΑΤΡΙΝΗΣ_ΙΩΑΝΝΗ_ΜΙΧΑΗΛ">
                    <seg xml:id="ParlaMint-GR_2021-01-22-S1-commons.seg321">Κύριε Υπουργέ, θα πρέπει νομίζω να ξαναγνωριστούμε λίγο σε αυτή την Αίθουσα. Το λέω γιατί προχθές ο Πρωθυπουργός γύρισε τον χρόνο πίσω στο 2011, στους «αγανακτισμένους». Μας εγκαλέσατε για ανευθυνότητα, για μαξιμαλιστικές προτάσεις, για ατεκμηρίωτες και άστοχες παρατηρήσεις. Βέβαια και εσείς προ δύο μηνών είχατε πει ότι το ΠΑΣΟΚ έβαλε τη χώρα στα μνημόνια. Δεν ξέρω αν το ενστερνίζεται ο κ. Μητσοτάκης που μιλούσε για τους «αγανακτισμένους». Εσείς βέβαια τότε ήσασταν στο Ζάππειο με τους άλλους στους δρόμους, δίνοντας το αστικό άλλοθι στους «αγανακτισμένους». Προκειμένου να ξαναγνωριστούμε, για ποια παράταξη μιλάτε; Δεν θα μιλήσουμε για τη στάση μας από το 2010 μέχρι όταν ήρθατε στην πραγματικότητα. Μας εγκαλείτε, λοιπόν, για ατεκμηρίωτες και άστοχες παρατηρήσεις, όταν έχουμε καταθέσει στις 14 Μαΐου ενδιάμεσο πρόγραμμα «Όρθια κοινωνία, ζωντανή οικονομία».</seg>
                    <seg xml:id="ParlaMint-GR_2021-01-22-S1-commons.seg322">Το καταθέτω στα Πρακτικά.</seg>
                    <seg xml:id="ParlaMint-GR_2021-01-22-S1-commons.seg323">«Νέα αλλαγή», στις 16 Σεπτέμβρη. Πλήρες πρόγραμμα αξιοποίησης των πόρων του Ταμείου Ανάκαμψης. Ανεύθυνοι, κύριε Υπουργέ, εμείς. Εμείς ανεύθυνοι;</seg>
                    <seg xml:id="ParlaMint-GR_2021-01-22-S1-commons.seg324">Το καταθέτω στα Πρακτικά.</seg>
                    <seg xml:id="ParlaMint-GR_2021-01-22-S1-commons.seg325">Στις 24 Απριλίου το Κίνημα Αλλαγής καταθέτει πρόταση για μείωση προκαταβολής φόρου στο 50%. Ανεύθυνοι; Την υιοθετήσατε τον Ιούλιο, μετά από τρεις μήνες. Ανεύθυνο το Κίνημα Αλλαγής, έτσι;</seg>
                    <seg xml:id="ParlaMint-GR_2021-01-22-S1-commons.seg326">Το καταθέτω στα Πρακτικά.</seg>
                    <seg xml:id="ParlaMint-GR_2021-01-22-S1-commons.seg327">Στις 14 Μαΐου λέει το Κίνημα Αλλαγής - με τηλεδιάσκεψη της κ. Γεννηματά - ότι πρέπει η επιστρεπτέα προκαταβολή να αυξηθεί τουλάχιστον 3 δισεκατομμύρια. Σας το δείχνω. Το υιοθετήσατε, το ανακοινώσατε στις 20 Ιουλίου. Ο κ. Μητσοτάκης το έκανε εδώ στη Βουλή.</seg>
                    <seg xml:id="ParlaMint-GR_2021-01-22-S1-commons.seg328">Το καταθέτω στα Πρακτικά.</seg>
                    <seg xml:id="ParlaMint-GR_2021-01-22-S1-commons.seg329">Συνεχίζουμε. Έχουμε καταθέσει πρόταση για το νέο ΕΣΥ. Έχουμε κάνει προτάσεις για τους περισσότερους τομείς της καθημερινότητας. Πάνω από εξήντα τροπολογίες πάνω σε ζητήματα που αφορούν την καθημερινότητα και την οικονομία. Έχουμε κάνει ερωτήσεις που φέρνουν απαντήσεις. Αυτή είναι η ανεύθυνη στάση του Κινήματος Αλλαγής που εσείς, με το ύφος με το οποίο μας χαρακτηρίσατε ως υπεύθυνους για τα μνημόνια, μας εγκαλείτε πάλι σήμερα, όταν και η κοινή γνώμη ακόμα και στις δημοσκοπήσεις λέει ότι την πιο υπεύθυνη στάση τη διατηρεί το Κίνημα Αλλαγής.</seg>
                    <seg xml:id="ParlaMint-GR_2021-01-22-S1-commons.seg330">Κυρίες και κύριοι συνάδελφοι, ο κ. Σταϊκούρας μιλά για ανευθυνότητα. Γύρισε έναν χρόνο πίσω όταν ο ίδιος στις 9 Φεβρουαρίου του 2020- μετά την παρέλευση του έτους γύρισε τον χρόνο πίσω - στο «SPIEGEL» ενώ είχε ξεκινήσει η πανδημία έλεγε ότι η χώρα θα πιάσει ρυθμούς ανάπτυξης 2,8%. Είναι ή δεν είναι έτσι, κύριε Σταϊκούρα; Διαψεύστε με. Να δούμε ποιος είναι ανεύθυνος σ' αυτή την Αίθουσα και ποιος μιλάει τεκμηριωμένα.</seg>
                    <seg xml:id="ParlaMint-GR_2021-01-22-S1-commons.seg331">Μιλάτε για ανευθυνότητα, για μέτρα 7,5 δισεκατομμυρίων το 2021 και μας εγκαλείτε ότι δεν έχουμε κοστολογήσει τα μέτρα μας. Μάλιστα. Εσείς είπατε σήμερα με πομπώδες ύφος ότι έχετε 7,5 δισεκατομμύρια το 2021. Πείτε στην αντιπροσωπεία ότι τα 6,5 δισεκατομμύρια από τα 7,5 δισεκατομμύρια θα χρησιμοποιηθούν το πρώτο τρίμηνο. Λέτε για μας ότι δεν έχουμε κοστολογήσει τα μέτρα που προτείνουμε. Εσείς έχετε προϋπολογίσει να δώσετε 85% τους τρεις πρώτους μήνες του 2021. Πείτε μας τι θα κάνετε με 1 δισεκατομμύριο τους υπόλοιπους εννέα μήνες. Έχετε κοστολογήσει την επίπτωση των μέτρων σε όλο το έτος, σε όλους τους επαγγελματίες, τους εργαζόμενους και όλους όσους έχουν ανάγκη; Διαψεύστε με και σε αυτό.</seg>
                    <seg xml:id="ParlaMint-GR_2021-01-22-S1-commons.seg332">Εσείς που είστε υπεύθυνοι, κύριε Υπουργέ, είπατε για τους αγρότες. Μάλιστα. Είπατε ότι δώσατε επιστρεπτέα προκαταβολή. Στην επιστρεπτέα μπήκαν όλοι όσοι είχαν πτώση τζίρου. Οριζόντια. Όλοι. Όλες οι κατηγορίες. Δεν υπήρχε εξαίρεση. Και πολύ καλά κάνατε. Εκλέγεστε σε επαρχιακό νομό και είμαι σίγουρος ότι έρχεστε σε επαφή με τους αγρότες. Εσείς που είστε υπεύθυνοι, εξηγήστε μου γιατί αφού δώσατε 150 εκατομμύρια στον κ. Βορίδη τον Απρίλιο, αυτά που έχουν καταβληθεί είναι 76,1 εκατομμύρια; Γιατί αν αθροίσουμε αυτά που λέει ο κ. Βορίδης, με υπογραφή του, στην έγγραφη απάντησή του, στις 28 Δεκεμβρίου 2020, ούτε τα μισά από αυτά που του δώσατε δεν είστε ικανοί να δώσετε ως αποζημιώσεις στους αγρότες μέσα στο 2020.</seg>
                    <seg xml:id="ParlaMint-GR_2021-01-22-S1-commons.seg333">Αυτοί είστε, αυτή είναι η ικανότητά σας, που εγκαλείτε εμάς για ανευθυνότητα, επειδή σας λέμε την πραγματικότητα για την υστέρηση εσόδων, για την ύφεση που ακόμα και τώρα επιμένετε σε 4,8% ανάπτυξη. Όταν ο ίδιος ο κ. Στουρνάρας είπε για 4,2% και όλοι οι οικονομολόγοι των τραπεζών λένε περί το 4%, εσείς επιμένετε στο 4,8%. Υπεύθυνη στάση και αυτή.</seg>
                    <seg xml:id="ParlaMint-GR_2021-01-22-S1-commons.seg334">Είπατε μάλιστα - εγώ θα πω αυτά που σημειώσατε - ότι προχωρήσατε σε μείωση των ασφαλιστικών εισφορών και κατάργηση της εισφοράς αλληλεγγύης. Να σας πω, κύριε Υπουργέ, θα τη διατηρήσετε αυτή και το 2022, μιας και το συζητάτε τώρα με τους θεσμούς; Μπορείτε να διαβεβαιώσετε την Εθνική Αντιπροσωπεία ότι η μείωση των ασφαλιστικών εισφορών και η κατάργηση της εισφοράς αλληλεγγύης θα ισχύσει και το 2022; Δεν μπορείτε. Άρα μην το λέτε σαν μέτρο, γιατί πιθανολογώ ότι θα αναγκαστείτε να το ανακαλέσετε. Ελπίζω όχι και για το 2021, κύριε Υπουργέ. Ελπίζω να μη χρειαστεί να φτάσετε σε αυτό το σημείο.</seg>
                    <seg xml:id="ParlaMint-GR_2021-01-22-S1-commons.seg335">Είπατε, εγώ θα μιλήσω με βάση τα λεγόμενά σας, για τις εισροές - εκροές και την αξιοποίηση των πόρων. Πάμε τώρα στο αγαπημένο μου θέμα, τη ρευστότητα. Τα έχουμε συζητήσει πάρα πολλές φορές. Νομίζω ότι έχει μια αξία να το συζητήσουμε, για να δούμε ποιος λέει την αλήθεια και ποιος όχι σ' αυτήν εδώ την Αίθουσα.</seg>
                    <seg xml:id="ParlaMint-GR_2021-01-22-S1-commons.seg336">Κυρίες και κύριοι συνάδελφοι, οι τράπεζες έχουν αντλήσει 40 δισεκατομμύρια από την Ευρωπαϊκή Κεντρική Τράπεζα με αρνητικό επιτόκιο 0,5%. Το ίδιο διάστημα οι καταθέσεις έχουν αυξηθεί 17,6 δισεκατομμύρια αθροιστικά, 57,6 δισεκατομμύρια επιπλέον ρευστότητα στο τραπεζικό σύστημα το 2020. Πόσα από αυτά έχουν δοθεί στην οικονομία; Κοντά στα 6 δισεκατομμύρια - προσέξτε, αγαπημένο θέμα του κ. Βολουδάκη - με 6% επιτόκιο, το οποίο αυξάνεται μήνα με τον μήνα, πολύ μεγαλύτερο από τον μέσο όρο της Ευρωπαϊκής Ένωσης. Μάλιστα, οι τραπεζίτες για να μην παίρνουμε πολύ θάρρος μάς έκαναν ανακοίνωση και είπαν ότι το 2021 οι καθαρές νέες εκταμιεύσεις θα είναι 4 με 5 δισεκατομμύρια.</seg>
                    <seg xml:id="ParlaMint-GR_2021-01-22-S1-commons.seg337">Τι κάνουν, λοιπόν, οι τράπεζες; Παρκάρουν τη ρευστότητα σε ομόλογα του ελληνικού δημοσίου διαθέσιμα στην Ευρωπαϊκή Κεντρική Τράπεζα και φροντίζουν να μειώνουν και τον διατραπεζικό δανεισμό. Ο ίδιος ο κ. Στουρνάρας, στις 17 Δεκεμβρίου, στο συνέδριο του ΙΟΒΕ είπε ότι ένα πολύ - πολύ μικρό μέρος της ρευστότητας έχει πάει στον ιδιωτικό τομέα της οικονομίας. Και όλως τυχαίως έχουμε πιστωτική επέκταση στις μεγάλες επιχειρήσεις 9%, στις μικρομεσαίες επιχειρήσεις πιστωτική επέκταση 1,9% και - μαντέψτε - στα νοικοκυριά αρνητική πιστωτική επέκταση, εκεί δεν πάει η ρευστότητα από τις τράπεζες.</seg>
                    <seg xml:id="ParlaMint-GR_2021-01-22-S1-commons.seg338">Τι λέει γι' αυτό η Κυβέρνηση; Συνεδρίασε προχτές το Συμβούλιο Ρευστότητας και μάλιστα μας είπε ότι θα παρακολουθεί τη ρευστότητα. Το Παρατηρητήριο Ρευστότητας, το οποίο συγκροτήθηκε - θυμίζω - μετά τη δεύτερη φάση των προγραμμάτων με σαφή αναφορά στον ιδρυτικό νόμο ότι δεν θα εμπλέκεται στις διαδικασίες και τα κριτήρια με τα οποία χορηγείται ρευστότητα από τις τράπεζες. Αυτή τη διάταξη, κύριε Υπουργέ, επειδή σας ρώτησα στην επίκαιρη, θα την αλλάξετε ή θα αποφασίζουν και πάλι οι τράπεζες;</seg>
                    <seg xml:id="ParlaMint-GR_2021-01-22-S1-commons.seg339">Μιλάτε για ρευστότητα που δώσατε και θα δώσετε - πολύ ωραία - και μάλιστα έχετε προαναγγείλει και προγράμματα 50.000 ευρώ για επιχειρήσεις έως 200.000 τζίρο. Αν δεν αλλάξουν τα αυστηρά τραπεζικά κριτήρια ό,τι και να πείτε σ' αυτή την Αίθουσα τα χρήματα θα πηγαίνουν στις ίδιες και τις ίδιες τριάντα χιλιάδες επιχειρήσεις στην Ελλάδα που έχουν πιστοληπτική ικανότητα σήμερα επί συνόλου οκτακοσίων τριάντα χιλιάδων επιχειρηματικών ΑΦΜ.</seg>
                    <seg xml:id="ParlaMint-GR_2021-01-22-S1-commons.seg340">Μάλιστα, ανακοινώσατε - ακούστε, κύριοι συνάδελφοι - ότι θα δημοσιοποιήσουν τα στοιχεία της παροχής ρευστότητας από 'δώ και πέρα. Εμείς χαιρόμαστε γι' αυτό, αλλά ελπίζουμε η δημοσιοποίηση να μην είναι μόνο πινακάκια, ράβδοι και νουμεράκια. Να μας πείτε: Ποιοι είναι αυτοί που πήραν τα χρήματα με την εγγύηση του δημοσίου. Πόσα τους έδωσαν. Αν αυτοί που πήραν, πήραν με ενιαία κριτήρια. Δηλαδή, αν επιχειρήσεις που είχαν τα ίδια οικονομικά στοιχεία και αιτήθηκαν το ίδιο ποσό δανείου πήραν τελικά το ίδιο ποσό. Να ξέρουν οι Έλληνες πολίτες ποιες είναι οι επιχειρήσεις που πήραν ΤΕΠΙΧ Ι πρώτη φάση, ΤΕΠΙΧ ΙΙ δεύτερη φάση, Ταμείο Εγγυοδοσίας πρώτη φάση, Ταμείο Εγγυοδοσίας δεύτερη φάση, Επιστρεπτέα 1, Επιστρεπτέα 2, Επιστρεπτέα 3, Επιστρεπτέα 4. Γιατί κάποιοι πήραν από οκτώ πηγές πιθανόν και κάποιοι, κύριε Υπουργέ, πήραν ένα χιλιάρικο από την Επιστρεπτέα 4. Αυτή είναι η πραγματικότητα. Αυτό, λοιπόν, έχει μεγάλη αξία.</seg>
                    <seg xml:id="ParlaMint-GR_2021-01-22-S1-commons.seg341">Και για να επιβεβαιώσω αυτά που λέω - για να μη λέτε ότι μιλάμε ατεκμηρίωτα, ότι λαϊκίζουμε και ότι λέμε διάφορα δικά μας - εδώ καταθέτω στα Πρακτικά απόφαση, Ελληνική Αναπτυξιακή Τράπεζα, 16 Σεπτεμβρίου, απόφαση του Διοικητικού Συμβουλίου.</seg>
                    <seg xml:id="ParlaMint-GR_2021-01-22-S1-commons.seg342">Στις 16 Σεπτεμβρίου απόφαση της Ελληνικής Αναπτυξιακής Τράπεζας λέει ότι δεν είναι επιλέξιμη να δανειοδοτηθεί στο πρόγραμμα επιχείρηση που έχει λάβει ένα δάνειο στο πλαίσιο ΤΕΠΙΧ II και Εγγυοδοσίας. Στις 16 Σεπτεμβρίου ήδη η Αναπτυξιακή λέει πως όσοι πήραν στην πρώτη φάση, δεν θα πάρουν στη δεύτερη.</seg>
                    <seg xml:id="ParlaMint-GR_2021-01-22-S1-commons.seg343">Γίνεται αυτή η επιτροπή Υπουργών για την κίνηση ρευστότητας και στις 28 Σεπτεμβρίου, μετά από δώδεκα μέρες, αυτή η απόφαση αλλάζει. Όλοι όσοι πήραν στην πρώτη φάση μπορούν να πάρουν και στη δεύτερη, αρκεί να μην έχουν δυσμενή συναλλακτική συμπεριφορά. Το καταθέτω για τα Πρακτικά.</seg>
                    <seg xml:id="ParlaMint-GR_2021-01-22-S1-commons.seg344">Γιατί επιλέξατε, κύριε Υπουργέ, να πάρουν οι ίδιοι και στην πρώτη φάση και στη δεύτερη Ταμείο Εγγυοδοσίας, ΤΕΠΙΧ και να περιοριστεί ακόμα περισσότερο η περίμετρος των δικαιούχων;</seg>
                    <seg xml:id="ParlaMint-GR_2021-01-22-S1-commons.seg345">Ως προς την επιστρεπτέα, είναι τυχαίο, κύριε Υπουργέ, ότι σ' αυτή τη φάση έκαναν επτακόσιες είκοσι πέντε χιλιάδες αίτηση;</seg>
                </u>
                <u xml:id="ParlaMint-GR_2021-01-22-S1-commons.u41" ana="#regular" who="#ΣΤΑΙΚΟΥΡΑΣ_ΚΩΝΣΤΑΝΤΙΝΟΥ_ΧΡΗΣΤΟΣ">
                    <seg xml:id="ParlaMint-GR_2021-01-22-S1-commons.seg346">…(Δεν ακούστηκε)</seg>
                </u>
                <u xml:id="ParlaMint-GR_2021-01-22-S1-commons.u42" ana="#regular" who="#ΚΑΤΡΙΝΗΣ_ΙΩΑΝΝΗ_ΜΙΧΑΗΛ">
                    <seg xml:id="ParlaMint-GR_2021-01-22-S1-commons.seg347">Επτακόσιες τριάντα δύο, πολύ ωραία. Εγώ λέω να γίνουν πεντακόσιες χιλιάδες, πεντακόσιες πενήντα. Συμφωνούμε;</seg>
                    <seg xml:id="ParlaMint-GR_2021-01-22-S1-commons.seg348">Αυτό τι σημαίνει, κύριε Υπουργέ; Ότι υπάρχει δίψα για ρευστότητα. Αυτό σημαίνει ότι όλα τα προγράμματά σας έχουν αποτύχει και απομένει μόνο η επιστρεπτέα προκαταβολή.</seg>
                    <seg xml:id="ParlaMint-GR_2021-01-22-S1-commons.seg349">Μήπως θυμάστε, κύριε Υπουργέ, όταν ο κ. Γεωργιάδης κυρίως - δεν θα σας αδικήσω - έβγαινε στα κανάλια και μοίραζε τα δισ., ποιο κόμμα είχε πει στη Βουλή ότι το μοναδικό εργαλείο ρευστότητας, όταν φτάσετε στην αγορά, είναι η επιστρεπτέα προκαταβολή; Το Κίνημα Αλλαγής από τα τέλη Απριλίου του 2020, όταν βομβαρδίζατε με «μαϊμού» ρευστότητα μέσω των μέσων ενημέρωσης τους επαγγελματίες, που ποτέ δεν την πήραν. Αυτή είναι η πραγματικότητα.</seg>
                    <seg xml:id="ParlaMint-GR_2021-01-22-S1-commons.seg350">Τι προτείνουμε εμείς; Τα είπαμε και πριν. Επειδή δεν έγινε ευκρινές σε εσάς, θα αναφέρω διατυπωμένες θέσεις του Κινήματος Αλλαγής. Αύξηση επιστρεπτέας προκαταβολής 5,5 δισ. το 2021, το ίδιο ποσό με το 2020. Το 70% το 2021 να είναι ενίσχυση και 30% δάνειο και να ισχύσει το σχήμα 50-50 και για τους τρεις πρώτους κύκλους της επιστρεπτέας.</seg>
                    <seg xml:id="ParlaMint-GR_2021-01-22-S1-commons.seg351">Δύο λεπτά θα ήθελα, κύριε Πρόεδρε.</seg>
                    <seg xml:id="ParlaMint-GR_2021-01-22-S1-commons.seg352">Για τις περιφέρειες τα είπε πολύ καλά ο Βασίλης Κεγκέρογλου. Βιάστηκαν κάποιοι να μοιράσουν λεφτά για άγρα ψήφων και διαπίστωσαν μετά, διά μαρτυρίας, ότι πάλι ως διά μαγείας, με Κυβέρνηση της Νέας Δημοκρατίας - μάλιστα αυτός που συμφώνησε το πρόγραμμα δεν είναι τυχαίο ότι ήταν υποψήφιος πρόεδρος της Νέας Δημοκρατίας - οι αυτοαπασχολούμενοι και οι πολύ μικρές επιχειρήσεις αποκλείστηκαν και εκεί.</seg>
                    <seg xml:id="ParlaMint-GR_2021-01-22-S1-commons.seg353">Πάμε τώρα στα δάνεια και τους πλειστηριασμούς. Για bad Bank, σας τα είπε η Πρόεδρος. Ρωτάω, κύριε Υπουργέ, είναι σοβαρό σε μία χώρα ο κεντρικός τραπεζίτης να σας έχει καταθέσει εδώ και τέσσερις μήνες πρόταση για τη διαχείριση των «κόκκινων» δανείων και να μην έχουμε την επίσημη θέση της Κυβέρνησης; Να μας πει, συμφωνεί ή διαφωνεί, το θεωρεί συμπληρωματικό μέτρο, το απορρίπτει;</seg>
                    <seg xml:id="ParlaMint-GR_2021-01-22-S1-commons.seg354">Βλέπω τον κ. Στουρνάρα κάθε εβδομάδα σε συνέντευξη Τύπου, ενδιάμεση έκθεση στα συνέδρια, επαναφέρει το ζήτημα της ανεπάρκειας στη διαχείριση των «κόκκινων» δανείων, προτείνει bad Bank, σιγή ιχθύος! Δεν έχω δει επίσημη θέση της Κυβέρνησης. Και μιλάτε βέβαια για μείωση των δανείων, όταν ξέρετε ότι όλα έχουν πάει στα funds και το σύνολο ξεπερνάει τα 100 δισεκατομμύρια.</seg>
                    <seg xml:id="ParlaMint-GR_2021-01-22-S1-commons.seg355">Σας ρωτούμε, λοιπόν, ευθέως - σας το είπε και η κ. Γεννηματά - το εξής. Θα φέρετε διάταξη για αναστολή πλειστηριασμών πρώτης κατοικίας, ναι ή όχι, ή θα κρύβεστε πίσω από τις κοινές υπουργικές αποφάσεις για το lockdown;</seg>
                    <seg xml:id="ParlaMint-GR_2021-01-22-S1-commons.seg356">Και μάλιστα, κύριε Υπουργέ, είπατε ότι σε συνεννόηση με την Ένωση Τραπεζών κάνατε εννιάμηνη αναστολή των δανείων τον Απρίλιο. Αφού η Ένωση Τραπεζών ανακοίνωσε και τώρα εννιάμηνη αναστολή των δανείων. Γιατί δεν το κάνατε και αυτό σε συνεννόηση; Μήπως γιατί δεν είναι παράταση των αναστολών, αλλά είναι μόνο για τα ενήμερα δάνεια; Μήπως γιατί αυτό γίνεται, γιατί οι ίδιες οι τράπεζες ζητάνε να ανασταλούν τα δάνεια;</seg>
                    <seg xml:id="ParlaMint-GR_2021-01-22-S1-commons.seg357">Πρόγραμμα «ΓΕΦΥΡΑ». Είχατε προϋπολογίσει ότι θα δώσετε 108 εκατομμύρια το 2020. Είναι στοιχεία από την πλατφόρμα του κ. Κουρμούση, 23 εκατομμύρια από τα 108 εκατομμύρια το 2020 και λέτε ότι θα φτιάξετε και «ΓΕΦΥΡΑ» για τις επιχειρήσεις. Αν πάτε με αυτούς τους ρυθμούς φοβάμαι ότι θα πάμε τον Σεπτέμβριο και πιθανόν να είναι και προεκλογική περίοδος τότε και ίσως βολεύει για να το πείτε σαν προεκλογική υπόσχεση. Σίγουρα όμως οι επιχειρηματίες δεν θα το δουν ως μέσο ανακούφισης.</seg>
                    <seg xml:id="ParlaMint-GR_2021-01-22-S1-commons.seg358">Πτωχευτικός. Εσείς στις 16 Δεκεμβρίου του 2020 στο βήμα του Capital Link Forum επιμένετε και λέτε ότι θα εφαρμοστεί ο πτωχευτικός. Πέντε μέρες μετά έρχεται διάταξη στη Βουλή. Εσείς δεν είχατε έρθει να την υποστηρίξετε. Είχατε πει μάλιστα ότι θα κάνετε και κρατικό «ΤΕΙΡΕΣΙΑ». Σωστό είναι αυτό, να κάνετε κρατικό «ΤΕΙΡΕΣΙΑ» για να ελέγχετε την πιστοληπτική αξιολόγηση και όχι μόνο οι τράπεζες. Αυτό θα το προχωρήσετε ή σας βάζουν βέτο και σε αυτό οι τράπεζες;</seg>
                    <seg xml:id="ParlaMint-GR_2021-01-22-S1-commons.seg359">Το πρωτοφανές παγκοσμίως - η διάταξή σας - όπου προηγείται ο πτωχευτικός του εξωδικαστικού, αυτό, πραγματικά, δεν το ξέρω. Σας πιέζουν και οι εταιρείες διαχείρισης. Αυτό είναι αλήθεια. Ζητάνε και άλλη παράταση, για να μη χάσουν τη δυνατότητα να διαχειριστούν τα δάνεια.</seg>
                </u>
                <u xml:id="ParlaMint-GR_2021-01-22-S1-commons.u43" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg360">Σιγά - σιγά να ολοκληρώσετε, κύριε Κατρίνη.</seg>
                </u>
                <u xml:id="ParlaMint-GR_2021-01-22-S1-commons.u44" ana="#regular" who="#ΚΑΤΡΙΝΗΣ_ΙΩΑΝΝΗ_ΜΙΧΑΗΛ">
                    <seg xml:id="ParlaMint-GR_2021-01-22-S1-commons.seg361">Τελειώνω, κύριε Πρόεδρε.</seg>
                    <seg xml:id="ParlaMint-GR_2021-01-22-S1-commons.seg362">Όσον αφορά στο Ταμείο Ανάκαμψης, εμείς έχουμε καταθέσει συγκεκριμένες προτάσεις, που νομίζω ότι απηχούν σε όλους τους άξονες που είπατε. Ψηφιακός μετασχηματισμός. Το είπε επί λέξει η κ. Γεννηματά: «πράσινη» ανάπτυξη. Το είπε ο κ. Αρβανιτίδης: κοινωνική συνοχή. Το είπε ο κ. Μουλκιώτης: βιώσιμη ανάπτυξη. Το είπε ο κ. Κεγκέρογλου: πολιτική για τις επόμενες γενιές. Το λέμε όλοι καθημερινά στο Κίνημα Αλλαγής: υγεία. Έχει μαλλιάσει η γλώσσα μας να λέμε για την ενίσχυση του δημοσίου συστήματος υγείας. Τι από αυτά, λοιπόν, που προτείνουμε εμείς, δεν είναι στους επιλέξιμους άξονες, που εσείς λέτε ότι διαπραγματεύεστε καθημερινά με τους Ευρωπαίους, αλλά δεν θεωρείτε σκόπιμο να συζητήσετε με τα ελληνικά κόμματα σε μία σοβαρή διαβούλευση και ελπίζω όχι με διαδικασία fast track, κατεπείγοντος, όταν έρθει στη Βουλή;</seg>
                    <seg xml:id="ParlaMint-GR_2021-01-22-S1-commons.seg363">Τώρα, για τις αποζημιώσεις ειδικού σκοπού, προϋπολογισμός 2021: Νομίζω ότι δεν με απατάει η μνήμη μου, αλλά σε πάρα πολλούς κωδικούς, που είχαν σχέση, παραδείγματος χάριν, με την αποζημίωση εποχικά απασχολούμενων στον τουρισμό ή άλλες κατηγορίες, είχα δει πάρα πολλά μηδενικά. Αν θυμάμαι καλά - τα είχα αθροίσει - ήταν δεκατέσσερα μηδενικά.</seg>
                    <seg xml:id="ParlaMint-GR_2021-01-22-S1-commons.seg364">Για τη ρευστότητα τα είπαμε.</seg>
                    <seg xml:id="ParlaMint-GR_2021-01-22-S1-commons.seg365">Για τους αγρότες τα είπαμε. Οι αγρότες δεν έχουν πάρει, κύριε Υπουργέ, - και, πραγματικά, μου κάνει εντύπωση, γιατί και εσείς και ο κ. Βρούτσης εκλέγεστε σε νομούς της επαρχίας και είμαι σίγουρος ότι έχετε επαφή με τους ανθρώπους αυτούς, γιατί είστε Βουλευτές για πάνω από δεκατρία, δεκατέσσερα χρόνια, αν δεν κάνω λάθος - καμμία αναστολή φορολογικών υποχρεώσεων, καμμία αναστολή ασφαλιστικών υποχρεώσεων, καμμία αναστολή δανειακών υποχρεώσεων. Πού οδήγησε αυτό, κύριε Υπουργέ;</seg>
                </u>
                <u xml:id="ParlaMint-GR_2021-01-22-S1-commons.u45" ana="#regular" who="#ΣΤΑΙΚΟΥΡΑΣ_ΚΩΝΣΤΑΝΤΙΝΟΥ_ΧΡΗΣΤΟΣ">
                    <seg xml:id="ParlaMint-GR_2021-01-22-S1-commons.seg366">…(Δεν ακούστηκε)</seg>
                </u>
                <u xml:id="ParlaMint-GR_2021-01-22-S1-commons.u46" ana="#regular" who="#ΚΑΤΡΙΝΗΣ_ΙΩΑΝΝΗ_ΜΙΧΑΗΛ">
                    <seg xml:id="ParlaMint-GR_2021-01-22-S1-commons.seg367">Πού οδήγησε αυτό, κύριε Υπουργέ; Φέρατε άρον - άρον τροπολογία, προπαραμονή Χριστουγέννων - εκεί οδήγησε η άγνοιά σας…</seg>
                </u>
                <u xml:id="ParlaMint-GR_2021-01-22-S1-commons.u47" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg368">Και με αυτό κλείστε.</seg>
                </u>
                <u xml:id="ParlaMint-GR_2021-01-22-S1-commons.u48" ana="#regular" who="#ΚΑΤΡΙΝΗΣ_ΙΩΑΝΝΗ_ΜΙΧΑΗΛ">
                    <seg xml:id="ParlaMint-GR_2021-01-22-S1-commons.seg369">Τελειώνω. Είναι η τελευταία μου κουβέντα.</seg>
                    <seg xml:id="ParlaMint-GR_2021-01-22-S1-commons.seg370">…για το ακατάσχετο των αποζημιώσεων λόγω COVID. Γιατί το κάνατε αυτό; Γιατί διαπιστώσατε, επιτέλους, ότι το 60% των αγροτών και των κτηνοτρόφων χρωστάνε και δεν θα μπορούσαν να πάρουν τις αποζημιώσεις που δικαιούνται λόγω του COVID. Σε αυτούς, λοιπόν, δεν έχετε δώσει φορολογικές και ασφαλιστικές αναστολές και γίνεται όλο αυτό που γίνεται.</seg>
                    <seg xml:id="ParlaMint-GR_2021-01-22-S1-commons.seg371">Κυρίες και κύριοι συνάδελφοι, συγκρατώ τις θετικές ανακοινώσεις για το άρθρο 312, την ενεργοποίηση για τις κρατικές ενισχύσεις. Θα είναι όντως ένα πολύ καλό μέτρο τόνωσης της ρευστότητας και όχι τσιμπηματάκι ρευστότητας. Ελπίζω να ισχύσει και το πλαφόν των 100.000 ευρώ για την επιστρεπτέα, που ακούω ότι σκέφτεστε.</seg>
                    <seg xml:id="ParlaMint-GR_2021-01-22-S1-commons.seg372">Και επειδή μας κατηγορείτε - και είναι η ακροτελεύτιά μου παρατήρηση αυτή, κύριε Πρόεδρε, και ευχαριστώ - για λαϊκισμό, επειδή μιλάμε για εκατόν είκοσι δόσεις και κούρεμα 30% της οφειλής στους συνεπείς δανειολήπτες, θέλω να πω το εξής: Εσείς, κύριε Υπουργέ - και διορθώστε με αν κάνω λάθος - δεν κάνατε κούρεμα στην Επιστρεπτέα 4 από το 100% δάνειο στο 50%, ναι ή όχι; Εσείς μέσα στον πτωχευτικό δεν προβλέπετε ότι μπορούμε να πάμε έως διακόσιες σαράντα δόσεις με δυνατότητα να μειωθεί το σύνολο της οφειλής; Βέβαια, με τη δική σας βούλα, αυτή τη δυνατότητα την έχουν μόνο οι τράπεζες. Εμείς, λοιπόν, τι σας ζητάμε; Όπως οι τράπεζες θα μειώνουν το σύνολο της οφειλής και θα μπορούν να δίνουν διακόσιες σαράντα δόσεις στον πτωχευτικό, που με τόσο πάθος φέρατε και υπερασπιστήκατε στη Βουλή, αυτό το δικαίωμα να το ασκήσει το ελληνικό δημόσιο, το κράτος, που οφείλει σε αυτές τις συγκυρίες να είναι ο πυλώνας ασφάλειας και υποστήριξης του κάθε Έλληνα πολίτη.</seg>
                    <seg xml:id="ParlaMint-GR_2021-01-22-S1-commons.seg373">Σας ευχαριστώ.</seg>
                </u>
                <u xml:id="ParlaMint-GR_2021-01-22-S1-commons.u49" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg374">Και εμείς ευχαριστούμε, κύριε Κατρίνη. Σας έβαλα και την τριτολογία σας.</seg>
                    <seg xml:id="ParlaMint-GR_2021-01-22-S1-commons.seg375">Καλημέρα σας και από εμένα, κυρίες και κύριοι συνάδελφοι. Καλή συνέχεια να έχουμε.</seg>
                    <seg xml:id="ParlaMint-GR_2021-01-22-S1-commons.seg376">Προχωρούμε τώρα με τον κ. Ιωάννη Βρούτση από τη Νέα Δημοκρατία.</seg>
                </u>
                <u xml:id="ParlaMint-GR_2021-01-22-S1-commons.u50" ana="#regular" who="#ΒΡΟΥΤΣΗΣ_ΒΑΣΙΛΕΙΟΥ_ΙΩΑΝΝΗΣ">
                    <seg xml:id="ParlaMint-GR_2021-01-22-S1-commons.seg377">Κύριε Πρόεδρε, ευχαριστώ που μου δίνετε τον λόγο, όπως προβλέπεται, άλλωστε, και από τον Κανονισμό.</seg>
                </u>
                <u xml:id="ParlaMint-GR_2021-01-22-S1-commons.u51" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg378">Ναι, δεν έκανα και τίποτα. Τη δουλειά μου έκανα.</seg>
                </u>
                <u xml:id="ParlaMint-GR_2021-01-22-S1-commons.u52" ana="#regular" who="#ΒΡΟΥΤΣΗΣ_ΒΑΣΙΛΕΙΟΥ_ΙΩΑΝΝΗΣ">
                    <seg xml:id="ParlaMint-GR_2021-01-22-S1-commons.seg379">Επιτρέψτε μου, όμως, εισαγωγικά να σας πω συγχαρητήρια για τη μεγάλη ανοχή του χρόνου προς τον Κοινοβουλευτικό Εκπρόσωπο του ΚΙΝΑΛ.</seg>
                </u>
                <u xml:id="ParlaMint-GR_2021-01-22-S1-commons.u53" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg380">Περίμενα ότι θα μου το πείτε.</seg>
                </u>
                <u xml:id="ParlaMint-GR_2021-01-22-S1-commons.u54" ana="#regular" who="#ΒΡΟΥΤΣΗΣ_ΒΑΣΙΛΕΙΟΥ_ΙΩΑΝΝΗΣ">
                    <seg xml:id="ParlaMint-GR_2021-01-22-S1-commons.seg381">Θα ήθελα την ανάλογη αντιμετώπιση. Γι' αυτό το λέω. Και το λέω καλοπροαίρετα. Τα εννέα λεπτά έγιναν δεκαεννέα!</seg>
                </u>
                <u xml:id="ParlaMint-GR_2021-01-22-S1-commons.u55" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg382">Το περίμενα και από εσάς, το περιμένω και από τον κ. Παππά. Αυτά κάνει ο κ. Κατρίνης και μετά άντε εγώ να τα ξεμπερδέψω! Ας προχωρήσουμε, όμως.</seg>
                </u>
                <u xml:id="ParlaMint-GR_2021-01-22-S1-commons.u56" ana="#regular" who="#ΒΡΟΥΤΣΗΣ_ΒΑΣΙΛΕΙΟΥ_ΙΩΑΝΝΗΣ">
                    <seg xml:id="ParlaMint-GR_2021-01-22-S1-commons.seg383">Έχει ενδιαφέρον, όμως, κύριε Πρόεδρε, η συζήτηση, διότι εδώ αποκαλύπτονται πολλά πράγματα.</seg>
                    <seg xml:id="ParlaMint-GR_2021-01-22-S1-commons.seg384">Στη βάση αυτή θέλω να ξεκινήσω την τοποθέτησή μου λέγοντας ότι πριν από λίγο στην επίκαιρη επερώτηση του ΚΙΝΑΛ ο Υπουργός Οικονομικών της Κυβέρνησης κ. Χρήστος Σταϊκούρας, με μία πλήρη, απόλυτα τεκμηριωμένη και κυρίως υπεύθυνη ανάλυση όλων των παρεμβάσεων που έκανε το Υπουργείο Οικονομικών, το Υπουργείο Εργασίας, το Υπουργείο Ανάπτυξης, το Υπουργείο Υγείας, συνολικά η Κυβέρνηση την περίοδο της πανδημίας και όχι μόνο, ανέλυσε με στοιχεία και συγκροτημένο τρόπο και έδωσε σαφείς απαντήσεις σε αυτά τα οποία παρουσίασε λίγο πριν ως επίκαιρη ερώτηση η πλευρά του ΚΙΝΑΛ.</seg>
                    <seg xml:id="ParlaMint-GR_2021-01-22-S1-commons.seg385">Από την άλλη πλευρά, όμως, κύριε Πρόεδρε, το αξιοσημείωτο είναι ότι εγώ τόση ώρα προσπαθώντας να κάνω μια στοιχειοθέτηση αυτών των οποίων ειπώθηκαν από τους ομιλητές του ΚΙΝΑΛ και από την Πρόεδρο του ΚΙΝΑΛ κ. Γεννηματά, η οποία επιστρατεύθηκε σήμερα για να παρουσιάσει τις θέσεις του ΚΙΝΑΛ, προσπαθώντας λοιπόν, να κάνω αυτή τη στοιχειοθέτηση, βγάζω δύο συμπεράσματα. Πρόκειται για μια καθαρά ανεύθυνη τοποθέτηση, που όσο και αν προσπάθησε γενναία ο κ. Κατρίνης να το δείξει διαφορετικά, δεν τα κατάφερε, είναι καθαρά ανεύθυνη και θα εξηγήσω γιατί.</seg>
                    <seg xml:id="ParlaMint-GR_2021-01-22-S1-commons.seg386">Δεύτερον, διέκρινα έναν ανταγωνισμό, διαγκωνισμό πολιτικό μεταξύ ΚΙΝΑΛ και ΣΥΡΙΖΑ ποιος θα είναι περισσότερο γαλαντόμος και ποιος θα δώσει τα περισσότερα.</seg>
                </u>
                <u xml:id="ParlaMint-GR_2021-01-22-S1-commons.u57" ana="#regular" who="#ΠΑΠΠΑΣ_ΣΤΥΛΙΑΝΟΥ_ΝΙΚΟΛΑΟΣ">
                    <seg xml:id="ParlaMint-GR_2021-01-22-S1-commons.seg387">Δεν έχουμε μιλήσει ακόμα.</seg>
                </u>
                <u xml:id="ParlaMint-GR_2021-01-22-S1-commons.u58" ana="#regular" who="#ΒΡΟΥΤΣΗΣ_ΒΑΣΙΛΕΙΟΥ_ΙΩΑΝΝΗΣ">
                    <seg xml:id="ParlaMint-GR_2021-01-22-S1-commons.seg388">Είναι γνωστές οι θέσεις, κύριε Παππά, του ΣΥΡΙΖΑ, οπότε βλέπω τον διαγκωνισμό ΣΥΡΙΖΑ - ΚΙΝΑΛ ποιος θα μοιράσει και θα δώσει τα περισσότερα.</seg>
                    <seg xml:id="ParlaMint-GR_2021-01-22-S1-commons.seg389">Στη βάση τώρα της πρότασης του ΚΙΝΑΛ και της επίκαιρης επερώτησης, όπως ακούστηκε από το Βήμα της Βουλής, για να τεκμηριώσω και το ανεύθυνο, δεν μπορεί να είναι διαφορετικά, κύριε Πρόεδρε, όταν η Πρόεδρος του ΚΙΝΑΛ, η οποία παρουσίασε σελίδες ολόκληρες προτάσεων - αυτό είναι μία πραγματικότητα - δεν είπε ούτε έναν αριθμό. Δεν παρουσίασε ούτε έναν αριθμό, έτσι για τα μάτια του κόσμου. Πόσο κοστίζουν αυτά που είπε; Πόσο κοστίζουν τα δισεκατομμύρια που μοίρασε σήμερα το ΚΙΝΑΛ; Δεν είπε τίποτα, δεν παρουσίασε τίποτα.</seg>
                    <seg xml:id="ParlaMint-GR_2021-01-22-S1-commons.seg390">Και έτσι πολύ, όπως είπε και ο Υπουργός Οικονομικών κ. Σταϊκούρας, μαξιμαλιστικά και ανεύθυνα και χωρίς ιδιαίτερο κόπο έρχεται και παρουσιάζει μια σειρά από προτάσεις μη υλοποιήσιμες, μη εφικτές διότι οι δημοσιονομικές αντοχές της χώρας είναι συγκεκριμένες.</seg>
                    <seg xml:id="ParlaMint-GR_2021-01-22-S1-commons.seg391">Προσέξτε τώρα το στοιχείο της αντίφασης. Από τη μία μεριά η κ. Γεννηματά έρχεται και κατηγορεί την Κυβέρνηση ότι την περίοδο της πανδημίας έφτασε το έλλειμμα στα 22,8 δισεκατομμύρια ευρώ και λέει «τι κάνατε», «πώς τα κάνατε αυτά τα πράγματα», κατηγορεί για ανεργία, για ευέλικτες μορφές απασχόλησης, για μη πληρωμή συντάξεων - θα τα πούμε αυτά - και από την άλλη έρχεται και προσθέτει δεκάδες άλλες προτάσεις πολλών δισεκατομμυρίων ακοστολόγητες - αντίφαση - χωρίς να λέει ούτε πού θα βρεθούν τα λεφτά ούτε πόσο κοστίζουν. Είναι το γνωστό παλιό ΠΑΣΟΚ που μετονομάστηκε σε ΚΙΝΑΛ. Αυτό είναι. Δυστυχώς για τη χώρα, όσο και να προσπαθούν να δείξουν την υπευθυνότητά τους, δεν τα καταφέρουν.</seg>
                    <seg xml:id="ParlaMint-GR_2021-01-22-S1-commons.seg392">Από την άλλη μεριά, κύριε Πρόεδρε, έχοντας την ευθύνη της διακυβέρνησης σε μια πρωτόγνωρη περίοδο, αυτή της πανδημίας, που παγκόσμια αυτό το πρόβλημα διαπερνά όλες τις οικονομίες, παρουσίασε ο Υπουργός Οικονομικών και η Κυβέρνηση - είναι γνωστό - τι μέτρα πήρε, τι πρωτοβουλίες ανέπτυξε με κυρίαρχο στόχο τρία πράγματα: Πρώτον την υγεία. Ο ίδιος ο Πρωθυπουργός Κυριάκος Μητσοτάκης από την πρώτη στιγμή έθεσε κυρίαρχη προτεραιότητα την υγεία των ανθρώπων. Και φαίνεται ότι και στο πρώτο κύμα τα καταφέραμε και στο δεύτερο κύμα, με μεγαλύτερη δυσκολία, πάμε καλύτερα από άλλες ευρωπαϊκές χώρες. Οι χάρτες που δείχνουν την Ελλάδα πράσινη είναι η αδιάψευστη μαρτυρία.</seg>
                    <seg xml:id="ParlaMint-GR_2021-01-22-S1-commons.seg393">Δεύτερον, τα στοιχεία που αφορούν τους εργαζόμενους. Στο επίκεντρο της πολιτικής μας είναι ο άνθρωπος, είναι γνωστό αυτό. Ο άνθρωπος, λοιπόν, που είναι στο επίκεντρο της πολιτικής μας, είχε την απαραίτητη προστασία, και ο εργαζόμενος και ο άνεργος. Έχουμε προγράμματα του ΟΑΕΔ από τη μία, νέα προγράμματα, καινοτόμα, εκατό χιλιάδων θέσεων εργασίας, παρεμπιπτόντως που δεν τα ψήφισε ο ΣΥΡΙΖΑ. Έχουν δημιουργηθεί μέχρι σήμερα από αυτό το πρόγραμμα είκοσι χιλιάδες εκατό νέες θέσεις εργασίας.</seg>
                    <seg xml:id="ParlaMint-GR_2021-01-22-S1-commons.seg394">Τρίτον, επιδοτήσεις ανέργων, μακροχρόνια ανέργων, κοινωνική προστασία στους αδύναμους.</seg>
                    <seg xml:id="ParlaMint-GR_2021-01-22-S1-commons.seg395">Ενδεικτικά σας λέω, κύριε Πρόεδρε, ότι μέσα στην πανδημία αυτή που βιώνουμε σήμερα στη χώρα: Δόθηκαν από το ελάχιστο εγγυημένο εισόδημα - δημιουργία αυτής της κυβέρνησης το 2013-697 εκατομμύρια σε διακόσιες σαράντα τρεις χιλιάδες οικογένειες. Δόθηκαν από το Α21- κι αυτό τότε δημιουργήθηκε - οικογενειακά επιδόματα 945 εκατομμύρια ευρώ σε επτακόσιες ενενήντα οκτώ χιλιάδες εκατόν ογδόντα οικογένειες. Δόθηκαν 123 εκατομμύρια σε δεκατρείς χιλιάδες οικογένειες, το επίδομα γέννας που δημιουργήσαμε εμείς σήμερα, αυτή η Κυβέρνηση μέσα στην πανδημία! Ούτε 1 ευρώ δεν μειώθηκαν οι κοινωνικές παροχές του κράτους.</seg>
                    <seg xml:id="ParlaMint-GR_2021-01-22-S1-commons.seg396">Κι από την άλλη μεριά, στα ζητήματα τα οποία αφορούν την προστασία των εργαζομένων, για αυτές τις αναστολές συμβάσεων εργασίας ή το επίδομα που δώσαμε, τα 534 ευρώ, συν πλήρη ασφαλιστική κάλυψη στον ονομαστικό μισθό, για να μη χαθεί ούτε ένα συνταξιοδοτικό δικαίωμα των εργαζομένων, μόλις χθες η «ΕΡΓΑΝΗ» ανακοίνωσε ότι δώσαμε 5,5 εκατομμύρια πληρωμές. Τα κατέβαλε η «ΕΡΓΑΝΗ»!</seg>
                    <seg xml:id="ParlaMint-GR_2021-01-22-S1-commons.seg397">Σκεπτόμαστε τη χώρα χωρίς την «ΕΡΓΑΝΗ», κύριε Παππά; Την πολεμούσατε κάποτε, το 2013. Τη λέγατε «μονταζιέρα Βρούτση». Όχι εσείς, το κόμμα σας. Αν δεν υπήρχε η «ΕΡΓΑΝΗ», οι εργαζόμενοι θα ήταν σε ουρές, για να πληρωθούν. Με την «ΕΡΓΑΝΗ» πληρώθηκαν 3,5 δισεκατομμύρια ευρώ οι εργαζόμενοι.</seg>
                    <seg xml:id="ParlaMint-GR_2021-01-22-S1-commons.seg398">Και την ίδια στιγμή, αυτό έρχεται να επιβεβαιωθεί από τα πιο αδιάψευστα και αξιόπιστα στοιχεία της ΕΛΣΤΑΤ, που δείχνει ότι η ανεργία τον Οκτώβριο είναι 16,7%. Είναι ίδια με τον Οκτώβριο του 2019 που ήταν 16,7%.</seg>
                    <seg xml:id="ParlaMint-GR_2021-01-22-S1-commons.seg399">Συνολικά έπεσε έξω ο προϋπολογισμός τού κ. Σταϊκούρα. Κάνατε λάθος, κύριε Σταϊκούρα. Δείχνει ο προϋπολογισμός του 2020, κύριοι συνάδελφοι - κι αυτό είναι το θετικό - ότι η ανεργία θα είναι 18,9% το 2020 μέσα στην πανδημία. Ήταν φυσιολογικό αυτό. Η ανεργία θα πέσει κάτω από το 17,3% του 2019, με τεχνητό τρόπο φυσικά, λόγω των συγκυριών, αλλά είναι ένα γεγονός. Και παρακαλώ εκεί στο ΚΙΝΑΛ να διαβάζουν λίγο τα στοιχεία, μην έρχονται αδιάβαστοι.</seg>
                    <seg xml:id="ParlaMint-GR_2021-01-22-S1-commons.seg400">Η ετήσια «ΕΡΓΑΝΗ» πάλι δείχνει ότι το 2020 στην πανδημία είχαμε ενενήντα χιλιάδες θέσεις θετικό ισοζύγιο, ενενήντα τρεις χιλιάδες τρεις, συν το ασύλληπτο, αυτό που κατηγορούσατε για χρόνια εμάς, ότι εκτινάχθηκε προς τα πάνω η πλήρης απασχόληση. Είναι πάνω από το 51,5%, ενώ ήταν 45% το 2019.</seg>
                    <seg xml:id="ParlaMint-GR_2021-01-22-S1-commons.seg401">Αυτά είναι στοιχεία αδιάψευστα από τα επίσημα στοιχεία που δίνει η «ΕΡΓΑΝΗ» και η ΕΛΣΤΑΤ.</seg>
                    <seg xml:id="ParlaMint-GR_2021-01-22-S1-commons.seg402">Αυτή είναι η παρουσίαση για τα εργασιακά, για τα οποία αφιέρωσε τόσο χρόνο η πλευρά του ΚΙΝΑΛ.</seg>
                    <seg xml:id="ParlaMint-GR_2021-01-22-S1-commons.seg403">Να πάω λίγο και στο ασφαλιστικό. Κύριε Πρόεδρε, θα το επαναλάβω: Η Ελλάδα πλέον έχει κατακτήσει ένα σύγχρονο ασφαλιστικό σύστημα. Ο ν.4670, η μεταρρύθμιση του 2020 ήρθε και θα μείνει. Κανείς δεν μπορεί να διαταράξει την ισορροπία της. Ήρθε με αναλογιστική μελέτη, κάτι που δεν έκανε ποτέ ούτε ο ΣΥΡΙΖΑ ούτε το ΠΑΣΟΚ τα παλιά χρόνια που «αξιοποιούσε» το ασφαλιστικό, για να το εργαλειοποιεί για πολιτικές παρεμβάσεις. Αυτό έκανε το ΠΑΣΟΚ για χρόνια.</seg>
                    <seg xml:id="ParlaMint-GR_2021-01-22-S1-commons.seg404">Και αναγκάζομαι τώρα να κάνω την κριτική και την αναφορά στο μέλλον, διότι, όταν ανέλαβα το 2012, δεν ξέραμε ούτε πόσους συνταξιούχους έχουμε ούτε πόσες συντάξεις δίνουμε. Ήταν ένα πλήρως διαλυμένο σύστημα γεμάτο «μαϊμού» συντάξεις και το φτιάξαμε με τη μεταρρύθμιση του «ΗΛΙΟΣ». Αυτό κάναμε.</seg>
                    <seg xml:id="ParlaMint-GR_2021-01-22-S1-commons.seg405">Και το 2020 με τη στήριξη του Υπουργείου Οικονομικών - να το πω - η Κυβέρνηση του Κυριάκου Μητσοτάκη αποφάσισε να αποκαταστήσει αδικίες. Δώσαμε με τον νέο νόμο μας και με βάση τις αποφάσεις του Συμβουλίου της Επικρατείας σε διακόσιες πενήντα χιλιάδες επικουρικές συντάξεις, στην αναμόρφωση των επιταγών του νέου νόμου της ασφαλιστικής μεταρρύθμισης, 300 εκατομμύρια ευρώ. Δώσαμε σε ένα εκατομμύριο πενήντα μία χιλιάδες συνταξιούχους 1,4 δισεκατομμύριο ευρώ. Δώσαμε σε εκατόν δεκαπέντε χιλιάδες συνταξιούχους οφειλές του 2019. Δώσαμε σε ογδόντα χιλιάδες συντάξεις χηρείας που πήγαν από το 50% στο 70%. Ήταν εκκρεμότητες στον ΣΥΡΙΖΑ.</seg>
                    <seg xml:id="ParlaMint-GR_2021-01-22-S1-commons.seg406">Και, ταυτόχρονα, φτιάξαμε για πρώτη φορά τον Εθνικό Φορέα Κοινωνικής Ασφάλισης, έναν φορέα που στο τέλος του 2021 θα έχει αλλάξει την όψη του και θα είναι ό,τι πιο σύγχρονο και ό,τι πιο προωθημένο.</seg>
                    <seg xml:id="ParlaMint-GR_2021-01-22-S1-commons.seg407">Επίσης, δημιουργήσαμε και το θέμα το οποίο αφορά την ψηφιακή σύνταξη «ΑΤΛΑΣ». Κύριε Κατρίνη, οι αγρότες, στους οποίους δείχνετε ενδιαφέρον, έχουν πλέον μικρότερες εισφορές με τον ασφαλιστικό νόμο τον δικό μας, που δεν ψηφίσατε, και πλέον η σύνταξη των νέων αγροτών βγαίνει σε λίγα δευτερόλεπτα με την «ΑΤΛΑΣ», όπως και οι συντάξεις χηρείας.</seg>
                    <seg xml:id="ParlaMint-GR_2021-01-22-S1-commons.seg408">Κι επειδή γίνεται και μία αναφορά για τις παλιές συντάξεις - το κάνατε και χθες το λάθος, όμως πήρατε τις απαντήσεις σας - με τα στοιχεία τα οποία θα ανακοινωθούν από την έκθεση «ΑΤΛΑΣ», θέλω να πω ότι αυτά δεν τα είχαμε παλιά, αυτά βγήκαν τώρα επί Βρούτση, η απόλυτη διαφάνεια. Παλιά ρωτούσα την κ. Αχτσιόγλου και δεν είχε απαντήσει ποτέ ποιες ήταν οι εκκρεμείς συντάξεις, ποτέ, ενώ τώρα δεν χρειάζεται να ρωτάει κανένας στο πολιτικό σύστημα, τώρα βγαίνουν αυτόματα.</seg>
                    <seg xml:id="ParlaMint-GR_2021-01-22-S1-commons.seg409">Ανακοινώνω, λοιπόν, ότι το 2020 απονεμήθηκαν εκατόν εξήντα μία χιλιάδες επτακόσιες εβδομήντα μία συντάξεις. Και το νούμερο αυτό, να το επαναλάβω, εκατόν εξήντα μία χιλιάδες επτακόσιες εβδομήντα μία συντάξεις απονεμήθηκαν το 2020. Ρεκόρ όλων των εποχών. Το πιο συγκλονιστικό δεν είναι το ύψος των απονεμηθεισών συντάξεων αλλά είναι ότι αυτό έγινε με μισό προσωπικό λόγω της πανδημίας και το επίσης πιο εντυπωσιακό είναι ότι ο μέσος όρος των συντάξεων όλων των προηγούμενων ετών ήταν εκατόν δεκαπέντε χιλιάδες. Αυτή είναι η απάντηση που δίνω. Και αυτά τα έκανε αυτή η Κυβέρνηση μέσα στην πανδημία.</seg>
                    <seg xml:id="ParlaMint-GR_2021-01-22-S1-commons.seg410">Γι' αυτό λέω, κύριε Πρόεδρε, ότι είναι υποκριτική και ανεύθυνη όλη αυτή η επίκαιρη επερώτηση του ΚΙΝΑΛ, η οποία ήρθε ατεκμηρίωτη και ακοστολόγητη. Ήρθε να παρουσιάσει ανέξοδα, μαξιμαλιστικά, προτάσεις ανεφάρμοστες, ανέφικτες, δημοσιονομικά ουτοπικές.</seg>
                    <seg xml:id="ParlaMint-GR_2021-01-22-S1-commons.seg411">Εμείς είμαστε μία υπεύθυνη Κυβέρνηση. Ξέρουμε πού θα πάμε το σκάφος της χώρας και το πάμε καλά. Το τιμόνι το κρατάει ο Πρωθυπουργός. Όλοι έχουμε μία εντολή συντεταγμένη, να περάσουμε την καταιγίδα και τη θύελλα μέσα στο πέλαγος, που περνά η χώρα μας αυτή τη στιγμή, όσο το δυνατόν με τον πιο ασφαλή τρόπο. Και τα καταφέρνουμε μέχρι σήμερα και το 2021 φαίνεται ότι θα είναι η χρονιά επανεκκίνησης, κοινωνικής και οικονομικής, για τη χώρα. Εδώ είμαστε, λοιπόν, με ζύγι, μέτρο και πυξίδα την ευθύνη, τον ρεαλισμό, για να προχωρήσουμε τη χώρα μπροστά.</seg>
                    <seg xml:id="ParlaMint-GR_2021-01-22-S1-commons.seg412">Ευχαριστώ πολύ.</seg>
                </u>
                <u xml:id="ParlaMint-GR_2021-01-22-S1-commons.u59" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg413">Και εμείς σας ευχαριστούμε, κύριε Βρούτση.</seg>
                    <seg xml:id="ParlaMint-GR_2021-01-22-S1-commons.seg414">Τον λόγο έχει ο κ. Νικόλαος Παππάς από τον ΣΥΡΙΖΑ.</seg>
                </u>
                <u xml:id="ParlaMint-GR_2021-01-22-S1-commons.u60" ana="#regular" who="#ΠΑΠΠΑΣ_ΣΤΥΛΙΑΝΟΥ_ΝΙΚΟΛΑΟΣ">
                    <seg xml:id="ParlaMint-GR_2021-01-22-S1-commons.seg415">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2021-01-22-S1-commons.seg416">Αναρωτιέται κανείς, εάν υπάρχει αίσθηση του περιβάλλοντος μέσα στο οποίο γίνεται η σημερινή συζήτηση, διότι εδώ θα περιμέναμε να ακούσουμε τον Υπουργό Οικονομικών κατ' αρχάς να επικεντρωθεί στο θέμα της επίκαιρης επερώτησης που έκανε εν προκειμένω το Κίνημα Αλλαγής και να μας εξηγήσει γιατί έχουν πάει τα πράγματα στην οικονομία όπως έχουν πάει.</seg>
                    <seg xml:id="ParlaMint-GR_2021-01-22-S1-commons.seg417">Η χώρα είναι πρωταθλήτρια στην ύφεση και τον αποπληθωρισμό, κύριε Σταϊκούρα, και εσείς ανεβήκατε σ' αυτό το Βήμα και αντί να εξηγήσετε το τι συνέβη, γιατί δεν ακούσατε τις προτάσεις της Αντιπολίτευσης; Δύο φορές κάναμε και εμείς προτάσεις σε δύο πακέτα «Μένουμε όρθιοι I» και «Μένουμε όρθιοι II» και έχουμε καταλήξει αυτή τη στιγμή να έχουμε κάνει προσπέραση σε όλες τις χώρες σε σχέση με το μέγεθος της ύφεσης και να είμαστε και πρώτοι στον αποπληθωρισμό.</seg>
                    <seg xml:id="ParlaMint-GR_2021-01-22-S1-commons.seg418">Και μπαίνουμε στο 2021. Αντί να έρθετε εδώ να μας πείτε δύο πράγματα για το πώς θα υπερβείτε τη διοικητική σας ανεπάρκεια στην απορρόφηση των ευρωπαϊκών κονδυλίων, λέτε ότι τα έχετε κάνει όλα καλά. Μπράβο, συγχαρητήρια! Τελειώνουν τα λεφτά, λοιπόν, για το 2021, τι θα συμβεί το 2021; Τι λέτε στον κ. Μητσοτάκη ότι θα συμβεί το 2021; Πείτε μου. Πραγματικά, ενδιαφερόμαστε να το ακούσουμε.</seg>
                    <seg xml:id="ParlaMint-GR_2021-01-22-S1-commons.seg419">Βγήκε το ΚΕΠΕ και είπε ότι στο εξάμηνο θα έχουμε 4% ύφεση. Την αμφισβητείτε αυτή την εκτίμηση; Γιατί την αμφισβητείτε; Πώς; Θα τελειώσουν τα λεφτά στους δυο - τρεις πρώτους μήνες και τα μέτρα στήριξης που λέγατε για το 2020 είναι σε ένα μεγάλο κομμάτι τους αναβληθέντες φόροι. Θα έρθει ο Απρίλιος και θα κληθούν οι επιχειρήσεις και τα νοικοκυριά να τους καταβάλουν.</seg>
                    <seg xml:id="ParlaMint-GR_2021-01-22-S1-commons.seg420">Τι θα γίνει το 2021; Θα έρθετε, δηλαδή, Σεπτέμβρη - Οκτώβρη να καταθέσετε και προϋπολογισμό, για να πάμε σε πλεονάσματα; Ούτε και εκεί ακούσαμε τίποτα. Όλα καλά; Ο δημοσιονομικός δρόμος είναι ο ίδιος; Εγείρεται κάποιο ζήτημα με τους εταίρους; Το βάζετε το θέμα ή θα πάμε σε προϋπολογισμό για το 2022 με τους στόχους που υπήρχαν πριν από την πανδημία; Είναι μείζον ζήτημα. Δεν θα βγαίνει η άσκηση και θα έχουμε και τα τρέχοντα αποτελέσματα.</seg>
                    <seg xml:id="ParlaMint-GR_2021-01-22-S1-commons.seg421">Κύριε Βρούτση, σας ακούσαμε με προσοχή. Σήμερα έβγαλε δελτίο Τύπου η ΑΔΕΔΥ που σας διαψεύδει, νομίζω, με πάρα πολύ τεκμηριωμένο τρόπο και αν θέλετε απαντήσεις, να τις απευθύνετε και στις οργανώσεις των εργαζομένων.</seg>
                    <seg xml:id="ParlaMint-GR_2021-01-22-S1-commons.seg422">Οι τράπεζες, κύριε Σταϊκούρα, έχουν πάρει 52 δισεκατομμύρια ρευστότητα από στοχευμένα προγράμματα για τη στήριξη των επιχειρήσεων με αρνητικό επιτόκιο και δεν τα διοχετεύουν. Ειπώθηκε και πιο πριν. Δεν έδειξε να σας απασχολεί το ζήτημα. Και θέλω να σας κάνω την εξής απλή ερώτηση: Μια επιχείρηση η οποία, κατά το κοινώς λεγόμενο, έχει «φάει πόρτα» στα προγράμματα τα εγγυημένα από το κράτος, το ΤΕΠΙΧ και το COVID, μπορεί να χρηματοδοτηθεί για το δικό της σκέλος για ένα πρότζεκτ του Ταμείου Ανάκαμψης;</seg>
                    <seg xml:id="ParlaMint-GR_2021-01-22-S1-commons.seg423">Για να καταλάβουμε όλοι ποιους αφορά το Ταμείο Ανάκαμψης, το οποίο το περιφέρετε ως το ιερό δισκοπότηρο της επανάκαμψης της οικονομίας μας. Δεν σας ξέφυγε. Παραδεχθήκατε ότι στην καλύτερη των περιπτώσεων θα αφορά 5 δισεκατομμύρια μέσα στο 2021, έτσι; Δεν μιλάμε τώρα για κανένα ποσό το οποίο πραγματικά μπορεί τα πράγματα να τα φέρει πάνω κάτω. Να το ακούει αυτό ο κόσμος και να γυρίσετε και εσείς να ακούσετε τις οργανώσεις της επιχειρηματικότητας. Τι πάθανε όλοι αυτοί και λένε ότι κινδυνεύουν διακόσιες χιλιάδες επιχειρήσεις με κλείσιμο; Έχετε δει τα στοιχεία για τα προγράμματα τα εγγυημένα από το κράτος; Πόσες επιχειρήσεις στην εστίαση και τον τουρισμό πήραν από το εγγυημένο πρόγραμμα για τον κορωνοϊό ως στήριξη; Δεκαέξι τον αριθμό.</seg>
                    <seg xml:id="ParlaMint-GR_2021-01-22-S1-commons.seg424">Οι τράπεζες, κύριε Σταϊκούρα, έχουν αναδειχθεί στον μεγάλο ασθενή της ελληνικής οικονομίας. Είναι τρέλα αυτό που ζούμε. Πενήντα δισεκατομμύρια ρευστότητα από τη μία, πνίξιμο των επιχειρήσεων από την άλλη και ο λογαριασμός στον φορολογούμενο. Έχετε σχεδιασμό να κάνετε κάτι γι' αυτό; Δεν ακούσαμε τίποτα. Όλα καλά! Μας αραδιάσατε εδώ τα μέτρα, λες και συζητάμε ξανά τον προϋπολογισμό, για το τι κάνατε και τι δεν κάνατε. Την έχουμε κάνει την κριτική μας. Σας λέγαμε από νωρίς «πάρτε μέτρα». Δεν μας ακούσατε. Φτάσαμε τώρα στην ύφεση και έρχεστε να μας πείτε ότι όλα καλά τα κάνατε. Και το παραδέχτηκε και η Κομισιόν, λέει, ότι θα ανακάμψει η οικονομία με την πολιτική σας. Νομίζω ότι είστε σε πολύ μεγάλη απόσταση από το τι πραγματικά συμβαίνει, από τις ανάγκες της κοινωνίας και αυτό νομίζω είναι ενδεικτικό τού πώς προσεγγίζει η παράταξή σας τα ζητήματα τα οικονομικά.</seg>
                    <seg xml:id="ParlaMint-GR_2021-01-22-S1-commons.seg425">Σας είχαμε πει από την αρχή, το διαβλέψαμε, ότι τα χρήματα του Ταμείου Ανάκαμψης θέλετε να τα κρατήσετε για τους επιβιώσαντες. Δυστυχώς και όποιες φωνές στη συντηρητική παράταξη ήταν διαφορετικές, έχουν μπει πλησίστιες στη λογική που αποτυπώνει το σχέδιο Πισσαρίδη για τη βίαιη εκκαθάριση της οικονομίας. Και με τη βίαιη εκκαθάριση της οικονομίας θα αργήσει να ανακάμψει η ελληνική κοινωνία και η ελληνική οικονομία.</seg>
                    <seg xml:id="ParlaMint-GR_2021-01-22-S1-commons.seg426">Το υιοθετείτε κι εσείς; Σηκωθείτε στη δευτερολογία σας και πείτε «δεν είναι ζόμπι οι ελληνικές επιχειρήσεις». Έχει ανάγκη ο επιχειρηματικός κόσμος να το ακούσει αυτό. Είναι αθλιότητα να εκστομίζονται αυτά τα πράγματα, να καταγράφονται σε επίσημες εκθέσεις και να αναπαράγονται από κυβερνητικά στελέχη. Δεν πρέπει να συμβαίνει αυτό.</seg>
                    <seg xml:id="ParlaMint-GR_2021-01-22-S1-commons.seg427">Η ελληνική οικονομία για να ανακάμψει, κατ' αρχάς πρέπει να υπάρξει ένα πακέτο στήριξης, το οποίο το διατυπώσαμε πάλι πριν λίγες μέρες, και με την κάλυψη των ασφαλιστικών εισφορών και με την παράταση της ενίσχυσης για το κόστος ενοικίασης, τη ρύθμιση βεβαίως του χρέους από τα χρέη του κορωνοϊού, τη γενναία ρύθμιση του χρέους, η οποία να περιλαμβάνει και «κούρεμα», και να τελειώνει και η ιστορία με το Πτωχευτικό Δίκαιο. Αποσύρετε αυτό το ανοσιούργημα οριστικά. Μην πηγαίνετε στις παρατάσεις. Κανένα πρόβλημα δεν θα λύσει. Θα επιταχύνει τη βίαιη ύφεση, θα την πολλαπλασιάσει και θα πολλαπλασιάσει και τα προβλήματα για τον Έλληνα φορολογούμενο. Το ΑΕΠ, εάν δεν το έχετε υπ' όψιν σας, έχει φτάσει ήδη στα επίπεδα του 1996. Δεν μπορεί, λοιπόν, κανένας από το οικονομικό επιτελείο να ανεβαίνει σε αυτό το Βήμα εδώ και να πανηγυρίζει.</seg>
                    <seg xml:id="ParlaMint-GR_2021-01-22-S1-commons.seg428">Θα περίμενε κανείς, όταν ξεκίνησε η κρίση, να μπουν όλες οι μηχανές μπροστά. Παρεκκλίνατε από τους κανόνες των δημοσίων συμβάσεων για μία σειρά από προμήθειες και έργα. Στα μεγάλα έργα, στα έργα τα οποία πραγματικά μπορούν να ανεβάσουν την παραγωγική δυνατότητα της χώρας, έχετε βαλτώσει. Δύο χρόνια έχουν περάσει και δεν έχει γίνει καμμία δαπάνη. Εξαγγελίες, παλινωδίες, στασιμότητα. Από το μετρό της Θεσσαλονίκης, τον ΒΟΑΚ, την Πατρών - Πύργου. Και καθυστερήσεις πολύ φοβάμαι ότι υπάρχουν και στα ψηφιακά έργα, τα οποία θα μπορούσαν να είναι μια διαφυγή οικονομικής δραστηριότητας η οποία αφήνει και πάρα πολύ σημαντικό αποτύπωμα.</seg>
                    <seg xml:id="ParlaMint-GR_2021-01-22-S1-commons.seg429">Να σας πω ένα παράδειγμα; Γιατί από την αρχή της κρίσης - μη μου πείτε ότι δεν ξέρατε ότι θα έρθει δεύτερο κύμα πανδημίας και θα αναγκαστείτε να πάτε σε lockdown - δεν στηρίχθηκαν οι επιχειρήσεις για να αναπτύξουν ηλεκτρονικό εμπόριο; Είχαμε τις παλινωδίες του Υπουργείου Ανάπτυξης, τα μπρος - πίσω - click away, click in shop, όχι θα σας κλείσουμε, όχι θα σας ανοίξουμε - για να διαπιστώσουμε εκ των υστέρων ότι μόνο το 15% των επιχειρήσεων είχε τη δυνατότητα να προσφέρει υπηρεσίες ηλεκτρονικού εμπορίου. Πόση σοφία ήθελε πια, για να μπορέσετε εκείνη τη στιγμή να πείτε ότι θα οργανώσουμε ένα πρόγραμμα, να βοηθήσουμε την ελληνική επιχείρηση να αναπτύξει τέτοιου τύπου επιχειρήσεις; Εννέα μήνες πέρασαν.</seg>
                    <seg xml:id="ParlaMint-GR_2021-01-22-S1-commons.seg430">Δεν χρειαζόταν σοφία. Χρειαζόταν πολιτική βούληση. Δεν σας θεωρούμε ανόητους. Δεν σας θεωρούμε χαζούς. Δεν ερχόμαστε εδώ να καταθέσουμε την άποψη ότι έχετε κάποιο σχέδιο συνωμοσίας στο μυαλό σας, αλλά είστε εγκλωβισμένοι, είστε δέσμιοι ιδεών καταστροφικών για την ελληνική οικονομία και την κοινωνία. Αυτή είναι η αλήθεια.</seg>
                    <seg xml:id="ParlaMint-GR_2021-01-22-S1-commons.seg431">Εύχομαι ειλικρινά τα καμπανάκια, τα οποία χτυπούν στην αγορά, να φτάσουν και στα δικά σας αυτιά και να υπάρξει μια στροφή, η οποία πρέπει να αφορά και το επίπεδο βεβαίως - όπως είπα πριν - της χρηματοδότησης των επιχειρήσεων.</seg>
                    <seg xml:id="ParlaMint-GR_2021-01-22-S1-commons.seg432">Επιτρέψτε μου να πω για τα μεγάλα ψηφιακά έργα, που δεν πρέπει να υποτιμηθεί ότι είναι ένα τεράστιο κομμάτι της χρηματοδότησης, το οποίο μπορεί και πρέπει να διοχετευθεί εκεί. Ως πρώην Υπουργός Ψηφιακής Πολιτικής θέλω να καταθέσω την ανησυχία μου, διότι είναι προφανές ότι ούτε ο ιδιωτικός τομέας έχει την επάρκεια αυτή τη στιγμή να απορροφήσει τα τεράστια κονδύλια τα οποία προβλέπονται. Θα σας ενθαρρύναμε εκεί πέρα να κάνετε ταχύτερα ακόμα βήματα.</seg>
                </u>
                <u xml:id="ParlaMint-GR_2021-01-22-S1-commons.u61" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg433">Ολοκληρώστε, παρακαλώ.</seg>
                </u>
                <u xml:id="ParlaMint-GR_2021-01-22-S1-commons.u62" ana="#regular" who="#ΠΑΠΠΑΣ_ΣΤΥΛΙΑΝΟΥ_ΝΙΚΟΛΑΟΣ">
                    <seg xml:id="ParlaMint-GR_2021-01-22-S1-commons.seg434">Ολοκληρώνω, κύριε Πρόεδρε.</seg>
                    <seg xml:id="ParlaMint-GR_2021-01-22-S1-commons.seg435">Είναι, βεβαίως, ένα πράγμα το οποίο το έχουμε καταγράψει, ότι έχετε παραδεχτεί δημοσίως ότι τα μεγάλα ψηφιακά οριζόντια έργα, τα οποία ξεκινήσαμε, τα προχωράτε. Αυτό το αναγνωρίζουμε. Όμως, εδώ παρατηρούμε καθυστερήσεις, οι οποίες δεν εξηγούνται.</seg>
                    <seg xml:id="ParlaMint-GR_2021-01-22-S1-commons.seg436">Δυστυχώς, κύριε Σταϊκούρα, - και το λέω με λύπη - περιμέναμε σήμερα να δώσετε κάποιες εξηγήσεις. Έχει συμβεί κοσμογονία. Δεν μπορεί να πολιτεύεστε και να ανεβαίνετε σ' αυτό εδώ το Βήμα σαν να μην υπάρχουν αυτές οι εξελίξεις γύρω μας. Είμαστε πρωταθλητές στην ύφεση, πρωταθλητές στον αποπληθωρισμό. Δεν πάνε τα πράγματα καλά για το 2021. Δεν πείθουν πλέον τα πανηγύρια.</seg>
                    <seg xml:id="ParlaMint-GR_2021-01-22-S1-commons.seg437">Λάβετε τα μέτρα σας, λοιπόν. Ακούστε τις προτάσεις της προοδευτικής Αντιπολίτευσης και προσπαθήστε να πείσετε και κανέναν ότι μπορεί στοιχειωδώς η συντηρητική παράταξη να προστατεύσει τα συμφέροντα της οικονομίας και της κοινωνίας. Διότι κινδυνεύετε, για δεύτερη φορά μέσα σε πάρα πολύ μικρό χρονικό διάστημα, ως παράταξη να ταυτιστείτε με τις μεγάλες οικονομικές καταστροφές, οι οποίες έχουν επισυμβεί μέσα στην τελευταία δεκαετία στην Ελλάδα.</seg>
                </u>
                <u xml:id="ParlaMint-GR_2021-01-22-S1-commons.u63" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg438">Ευχαριστούμε πολύ, κύριε Παππά.</seg>
                    <seg xml:id="ParlaMint-GR_2021-01-22-S1-commons.seg439">Να περάσουμε στο Κομμουνιστικό Κόμμα Ελλάδας, στον κ. Χρήστο Κατσώτη.</seg>
                    <seg xml:id="ParlaMint-GR_2021-01-22-S1-commons.seg440">Ορίστε, κύριε Κατσώτη, έχετε τον λόγο.</seg>
                </u>
                <u xml:id="ParlaMint-GR_2021-01-22-S1-commons.u64" ana="#regular" who="#ΚΑΤΣΩΤΗΣ_ΠΕΡΙΚΛΗ_ΧΡΗΣΤΟΣ">
                    <seg xml:id="ParlaMint-GR_2021-01-22-S1-commons.seg441">Ευχαριστώ, κύριε Πρόεδρε. Περιμένω την ίδια ανοχή στον χρόνο.</seg>
                    <seg xml:id="ParlaMint-GR_2021-01-22-S1-commons.seg442">Το ΚΙΝΑΛ με την επερώτηση ισχυρίζεται ότι οι συνθήκες επέτρεπαν άλλη διαχείριση της πανδημίας και της κρίσης, αφού τα ταμεία, όπως λέει, ήταν γεμάτα, η Ευρωπαϊκή Ένωση δεν ήταν αδιάφορη και μουδιασμένη αλλά ωριμότερη και με αποφάσεις εξασφάλισης χρηματοδοτικών εργαλείων ανάκαμψης 1,8 τρισεκατομμύριο ευρώ και ότι το πολιτικό κλίμα, ενώ είναι ηπιότερο και όχι διχαστικό, η Κυβέρνηση παίρνει αυταρχικές αποφάσεις.</seg>
                    <seg xml:id="ParlaMint-GR_2021-01-22-S1-commons.seg443">Ισχυρίζονται, επίσης, ότι οι σύγχρονες σοσιαλδημοκρατικές θέσεις για βιώσιμη ανάπτυξη και κοινωνική δικαιοσύνη που στοχεύουν στην ανθρωποκεντρική πρόοδο, όχι μόνο είναι επίκαιρες όσο ποτέ αλλά και απολύτως αναγκαίες.</seg>
                    <seg xml:id="ParlaMint-GR_2021-01-22-S1-commons.seg444">Όπως παρουσίασε ο Κοινοβουλευτικός Εκπρόσωπος του ΚΙΝΑΛ, μέρος των προτάσεών τους υλοποιήθηκαν από τη Νέα Δημοκρατία και ασκεί κριτική για τις υπόλοιπες, που τις θεωρεί αναγκαίες.</seg>
                    <seg xml:id="ParlaMint-GR_2021-01-22-S1-commons.seg445">Κύριοι, για την αντιμετώπιση της πανδημίας φιλελεύθερες και σοσιαλδημοκρατικές κυβερνήσεις ακολούθησαν την ίδια συνταγή με θανατηφόρες συνέπειες για τους λαούς. Η λειτουργία της καπιταλιστικής οικονομίας, τα μέτρα για την αντιμετώπιση της νέας βαθιάς καπιταλιστικής κρίσης και όχι η προστασία των λαών ήταν προτεραιότητα όλων των κυβερνήσεων, φιλελεύθερων και σοσιαλδημοκρατικών.</seg>
                    <seg xml:id="ParlaMint-GR_2021-01-22-S1-commons.seg446">Η διαχείριση και οι κοινωνικές συνέπειές της έχουν αντιλαϊκό, ταξικό πρόσημο στον καπιταλισμό. Στη λογική τού κόστους - οφέλους η πολιτική του ελάχιστου εισοδήματος, των ελάχιστων δικαιωμάτων - πολιτική της Ευρωπαϊκής Ένωσης - κυριάρχησε παντού. Αυτό το πλαίσιο καθόρισε και καθορίζει και τις συγκεκριμένες επιλογές αντιμετώπισης της πανδημίας, με προσαρμογή των όποιων υγειονομικών πρωτοκόλλων στις απαιτήσεις των επιχειρηματικών ομίλων, την ανυπαρξία ελέγχων στους χώρους δουλειάς, στις διάφορες δομές, με μέτρα για τους εργαζόμενους στα αποδεκτά όρια που έθεσαν οι εκπρόσωποι των επιχειρηματικών ομίλων.</seg>
                    <seg xml:id="ParlaMint-GR_2021-01-22-S1-commons.seg447">Οι κοινωνικές συνέπειες δεν περιορίζονται μόνο στους θανάτους λόγω κορωνοϊού. Αφορούν τις δραματικές συνέπειες στη σωματική και ψυχική υγεία από την αδυναμία κάλυψης οξυμμένων αναγκών, από την αύξηση της φτώχειας και της ανεργίας, τη διακοπή της ζωντανής εκπαιδευτικής λειτουργίας για τη νεολαία.</seg>
                    <seg xml:id="ParlaMint-GR_2021-01-22-S1-commons.seg448">Στην επερώτηση αναφέρεται ότι η Ευρωπαϊκή Ένωση δεν ήταν αδιάφορη και μουδιασμένη αλλά ωριμότερη και με αποφάσεις εξασφάλισης χρηματοδοτικών εργαλείων. Η απόφαση της Ευρωπαϊκής Ένωσης να προχωρήσει για πρώτη φορά σε κοινό δανεισμό, για να χορηγήσει επιδοτήσεις, εκτός από δάνεια, σε κράτη - μέλη και με τη σειρά τους στους μεγάλους επιχειρηματικούς ομίλους εμφανίζεται ως βήμα προόδου, χρηματοδότηση βέβαια που θα κληθεί να πληρώσει ο λαός.</seg>
                    <seg xml:id="ParlaMint-GR_2021-01-22-S1-commons.seg449">Στο όνομα των εκτάκτων συνθηκών της προστασίας της απασχόλησης προωθείται η αύξηση του βαθμού εκμετάλλευσης, η επιβολή φθηνότερης εργατικής δύναμης με τη μετατροπή των συμβάσεων, τη μείωση των αποδοχών, την παραπέρα ελαστικοποίηση του χρόνου εργασίας, για να συγκρατηθεί η πτωτική τάση του ποσοστού κέρδους.</seg>
                    <seg xml:id="ParlaMint-GR_2021-01-22-S1-commons.seg450">Εδραιώνεται η πολιτική πλήρους ανταποδοτικότητας και ενίσχυσης του ιδιωτικού πυλώνα στο ασφαλιστικό σύστημα. Την ίδια ώρα που σαρώνεται η ζωή των εργαζομένων και του λαού, διοχετεύεται ένας πακτωλός κρατικού κοινοτικού χρήματος μέσα από τις επιδοτήσεις, τις φοροαπαλλαγές και τις ασφαλιστικές ρυθμίσεις για το μεγάλο κεφάλαιο, που όλοι σας με τις όποιες επιμέρους διαφορές στηρίζετε.</seg>
                    <seg xml:id="ParlaMint-GR_2021-01-22-S1-commons.seg451">Η αύξηση του μεγέθους και της κερδοφορίας του κεφαλαίου όχι μόνο δεν συμβαδίζει, αλλά αποτελεί το μεγάλο εμπόδιο για την ευημερία της εργατικής τάξης και του λαού, σύμφωνα με τις υπάρχουσες τεχνολογικές και παραγωγικές δυνατότητες. Η τεράστια συγκέντρωση του κεφαλαίου δεν οδήγησε σε έναν καπιταλισμό με ανθρώπινο πρόσωπο.</seg>
                    <seg xml:id="ParlaMint-GR_2021-01-22-S1-commons.seg452">Αμύθητος πλούτος συγκεντρωμένος σε μια χούφτα και από την άλλη οι ουρές των ανέργων, η εκτεταμένη φτώχεια, η κραυγαλέα αδυναμία των δημόσιων συστημάτων υγείας που αποκάλυψε η πρόσφατη πανδημία, η πίεση, η αύξηση του βαθμού εκμετάλλευσης. Αυτές είναι οι συνέπειες ενός συστήματος που σαπίζει. Καμμία πρόταση αστικής διαχείρισης δεν μπορεί να εξαλείψει τη βαθύτερη αιτία της εκδήλωσης της κρίσης, που είναι η ίδια η όξυνση της βασικής αντίθεσης του καπιταλισμού ανάμεσα στον κοινωνικό χαρακτήρα της παραγωγής και στην ατομική καπιταλιστική ιδιοποίηση των αποτελεσμάτων της.</seg>
                    <seg xml:id="ParlaMint-GR_2021-01-22-S1-commons.seg453">Η Κυβέρνηση, μέσα στην περίοδο της πανδημίας, δεν σταμάτησε το αντεργατικό αντιλαϊκό της έργο. Ετοιμάζεται να φέρει το αντιδραστικό νομοσχέδιο για τα ΑΕΙ με την ίδρυση ειδικού αστυνομικού σώματος για τα πανεπιστήμια, για να υποτάξει το φοιτητικό κίνημα.</seg>
                    <seg xml:id="ParlaMint-GR_2021-01-22-S1-commons.seg454">Ετοιμάζεται, επίσης, να φέρει το νομοσχέδιο που θα υλοποιήσει τις προτάσεις Πισσαρίδη για την ιδιωτικοποίηση επικουρικής ασφάλισης και όχι μόνο, την κατάργηση του οκταώρου, τη θέσπιση δωδεκαώρου, την κατάργηση της αμοιβής των υπερωριών, την περιστολή δημοκρατικών και συνδικαλιστικών ελευθεριών με νέο συνδικαλιστικό νόμο που η συνδικαλιστική δράση, ο όποιος αγώνας για την υπεράσπιση των δικαιωμάτων θα θεωρείται ιδιώνυμο αδίκημα και θα διώκεται ποινικά. Και για να υλοποιηθούν, ήρθε και η εξαγγελία για το νομοσχέδιο που θα περιορίζει, θα καταργεί το δικαίωμα των συγκεντρώσεων, των διαμαρτυριών των εργαζομένων και του λαού.</seg>
                    <seg xml:id="ParlaMint-GR_2021-01-22-S1-commons.seg455">Η ανυπόληπτη ηγεσία της ΓΣΕΕ, οι δυνάμεις της σοσιαλδημοκρατίας - παλαιάς και νέας - και του φιλελευθερισμού ανταποκρίθηκαν στην πρόσκληση του Υπουργού Εργασίας, δίνοντας το άλλοθι να υλοποιηθούν οι εμβληματικές ανατροπές που επιδεινώνουν τη θέση των εργαζομένων και του λαού, που ενισχύουν τη δικτατορία του κεφαλαίου.</seg>
                    <seg xml:id="ParlaMint-GR_2021-01-22-S1-commons.seg456">Όλο αυτό το αντιλαϊκό οπλοστάσιο, ιδιαίτερα από το 2009, μαρτυρά τη σύμπλευση όλων των αστικών κομμάτων, ανεξάρτητα αν βρίσκονται από την πλευρά της Κυβέρνησης ή της Αντιπολίτευσης.</seg>
                    <seg xml:id="ParlaMint-GR_2021-01-22-S1-commons.seg457">Ο λαός έναν δρόμο έχει να επιλέξει, τον δρόμο της ρήξης και ανατροπής με τη βαρβαρότητα του συστήματος, τον δρόμο διεκδίκησης των σύγχρονων αναγκών του.</seg>
                    <seg xml:id="ParlaMint-GR_2021-01-22-S1-commons.seg458">Το ταξικό εργατικό κίνημα με «πειθαρχημένη απειθαρχία» στη βάρβαρη πολιτική σας οργανώνει αυτή την πάλη για την προστασία της υγείας, της ζωής και των δικαιωμάτων των εργαζομένων και του λαού.</seg>
                    <seg xml:id="ParlaMint-GR_2021-01-22-S1-commons.seg459">Το ΚΚΕ πρωτοστατεί στους αγώνες της εργατικής τάξης και των βιοπαλαιστών αγροτών και ΕΒΕ για την υπεράσπιση της ζωής τους. Καταθέσαμε τροπολογίες, προτάσεις νόμου για την προστασία των ανέργων, για την εξασφάλιση εισοδήματος ιδιαίτερα στους εργαζόμενους στον επισιτισμό - τουρισμό, σε εργαζόμενους επιχειρήσεων που δραστηριοποιούνται την τουριστική περίοδο, στους εργαζόμενους των μεταφορών, στους καλλιτέχνες, τις οποίες η Κυβέρνηση απέρριψε, όπως απέρριψε και τις προτάσεις νόμου για τις συλλογικές συμβάσεις, τον κατώτερο μισθό, για την κατάργηση των ασφαλιστικών νόμων με αποκατάσταση των συντάξεων και των ασφαλιστικών παροχών.</seg>
                    <seg xml:id="ParlaMint-GR_2021-01-22-S1-commons.seg460">Οι εργαζόμενοι χρειάζεται να βγάλουν συμπεράσματα και να ενισχύσουν τη συμμετοχή τους στον αγώνα για όσα τους ανήκουν.</seg>
                    <seg xml:id="ParlaMint-GR_2021-01-22-S1-commons.seg461">Προχθές καταθέσαμε νέα πρόταση νόμου για την ανακούφιση των βιοπαλαιστών αγροτών και ΕΒΕ με συγκεκριμένα μέτρα, κύριε Υπουργέ, και θα θέλαμε, βέβαια, να τη δείτε και να μας απαντήσετε, όταν θα τη φέρετε για συζήτηση.</seg>
                    <seg xml:id="ParlaMint-GR_2021-01-22-S1-commons.seg462">Οι δυνάμεις του ΚΚΕ μπαίνουν καθημερινά μπροστά στην προσπάθεια για να ανοίξει αγωνιστικά ο δρόμος της ανατροπής που οδηγεί στην κοινωνική απελευθέρωση. Πρωταγωνιστούμε στην προσπάθεια συντονισμού και οργάνωσης της πάλης των εργαζομένων, για να πληρώσει το κεφάλαιο και όχι ο λαός τη νέα κρίση. Συμβάλλουμε αποφασιστικά, ώστε οι σημερινοί αγώνες για τους μισθούς, την προστασία των ανέργων, την απαλλαγή των λαϊκών νοικοκυριών από τα χρέη, την αποκλειστικά δημόσια κοινωνική ασφάλεια για όλους, την προστασία της υγείας και ασφάλειας των εργαζομένων να σημαδεύουν τον πραγματικό αντίπαλο, την εξουσία του κεφαλαίου και όχι μόνο την Κυβέρνηση και τα αστικά κόμματα που την υπηρετούν.</seg>
                    <seg xml:id="ParlaMint-GR_2021-01-22-S1-commons.seg463">Στους στόχους πάλης είναι η απαίτηση να φορολογηθεί το μεγάλο κεφάλαιο, να σταματήσουν οι δαπάνες για το ΝΑΤΟ, να καταργηθούν οι αντιλαϊκοί νόμοι. Σταθερά και αποφασιστικά δυναμώνουμε τον πολιτικό αγώνα για αποδέσμευση από την Ευρωπαϊκή Ένωση και το ΝΑΤΟ, με τον λαό ιδιοκτήτη του πλούτου που παράγει.</seg>
                    <seg xml:id="ParlaMint-GR_2021-01-22-S1-commons.seg464">Υπάρχει άλλος δρόμος. Δεν είναι μοιραίο να αυξάνεται καθημερινά η απόσταση, η ψαλίδα ανάμεσα στις σύγχρονες τεχνολογικές και επιστημονικές δυνατότητες για τη διασφάλιση της κοινωνικής ευημερίας και στη σημερινή κατάσταση της σχετικής και απόλυτης εξαθλίωσης, της ανασφάλειας που βιώνουν οι μισθωτοί, οι αυτοαπασχολούμενοι, οι άνεργοι, οι συνταξιούχοι.</seg>
                    <seg xml:id="ParlaMint-GR_2021-01-22-S1-commons.seg465">Η εξουσία της εργατικής τάξης για την οποία παλεύει το ΚΚΕ, ο σοσιαλισμός είναι η απάντηση για τα οξυμμένα λαϊκά προβλήματα τον 21ο αιώνα. Το πραγματικά νέο είναι ο κεντρικός σχεδιασμός του σοσιαλισμού, η κοινωνική σχέση που επιτρέπει τη χρησιμοποίηση των μέσων παραγωγής και την κατανομή του εργατικού δυναμικού, σύμφωνα με επιστημονικά καθορισμένους στόχους για τη λαϊκή ευημερία.</seg>
                    <seg xml:id="ParlaMint-GR_2021-01-22-S1-commons.seg466">Η σύγχρονη εποχή της αλματώδους επιστημονικής και τεχνολογικής ανάπτυξης, της ψηφιακής οικονομίας και του περάσματος στην τέταρτη βιομηχανική επανάσταση γεννά νέες δυνατότητες για τη σοσιαλιστική οικοδόμηση.</seg>
                    <seg xml:id="ParlaMint-GR_2021-01-22-S1-commons.seg467">Καλούμε τους μισθωτούς, τους αυτοαπασχολούμενους, τους ανέργους να βγουν μαχητικά και οριστικά από τον βάλτο της κρίσης και της καπιταλιστικής εκμετάλλευσης, να παλέψουν για την Ελλάδα και την Ευρώπη του σοσιαλισμού.</seg>
                </u>
                <u xml:id="ParlaMint-GR_2021-01-22-S1-commons.u65" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg468">Ευχαριστούμε πολύ, κύριε Κατσώτη.</seg>
                    <seg xml:id="ParlaMint-GR_2021-01-22-S1-commons.seg469">Καλείται στο Βήμα ο κ. Βασίλειος Βιλιάρδος από την Ελληνική Λύση.</seg>
                    <seg xml:id="ParlaMint-GR_2021-01-22-S1-commons.seg470">Ορίστε, κύριε Βιλιάρδο, έχετε τον λόγο.</seg>
                </u>
                <u xml:id="ParlaMint-GR_2021-01-22-S1-commons.u66" ana="#regular" who="#ΒΙΛΙΑΡΔΟΣ_ΔΙΟΝΥΣΙΟΥ_ΒΑΣΙΛΕΙΟΣ">
                    <seg xml:id="ParlaMint-GR_2021-01-22-S1-commons.seg471">Ευχαριστώ πολύ, κύριε Πρόεδρε.</seg>
                    <seg xml:id="ParlaMint-GR_2021-01-22-S1-commons.seg472">Κύριε Υπουργέ, ας μην υπερβάλλουμε με την κρίση. Η Πορτογαλία, για παράδειγμα, επίσης τουριστική χώρα, είχε πτώση του ΑΕΠ της κατά 13,9% το δεύτερο τρίμηνο, αλλά σχεδόν ισόποση ανάπτυξη στο τρίτο, όπως θα καταθέσω στα Πρακτικά.</seg>
                    <seg xml:id="ParlaMint-GR_2021-01-22-S1-commons.seg473">Εμείς αποτύχαμε. Η Κυβέρνησή σας απέτυχε παταγωδώς. Κάνετε τα ίδια με το 2004-2009 που υπερχρεώσατε την Ελλάδα. Φτάσατε το πρωτογενές έλλειμμα στα 18,2 δισεκατομμύρια ευρώ, το δημοσιονομικό προφανώς γύρω στα 24 δισεκατομμύρια ευρώ, στο -15% του ΑΕΠ, όσο το 2009. Εκτοξεύσατε το δημόσιο χρέος στο 210% του ΑΕΠ της γενικής κυβέρνησης, της κεντρικής πέρασε πιθανόν το 230%, και το ιδιωτικό στο 150%, ίσως περισσότερο αν υπολογίσει κανείς τις προσαυξήσεις του δημοσίου. Κανείς δεν θα μπορούσε να διαχειριστεί την οικονομία μας χειρότερα.</seg>
                    <seg xml:id="ParlaMint-GR_2021-01-22-S1-commons.seg474">Το ίδιο θα κάνετε και το 2021 που αναμένονται δεκάδες χιλιάδες «λουκέτα», ειδικά στην εστίαση. Όσο για τα μέτρα, αλήθεια, έχετε πει στους Έλληνες πως είναι με δανεικά και ότι θα τα πληρώσουν στο πολλαπλάσιο; Μας έχετε χορτάσει, πάντως, με τα μεγάλα λόγια. Μόνο φιλελεύθερη δεν είναι η πολιτική που ακολουθείτε, πόσω μάλλον ορθολογική.</seg>
                    <seg xml:id="ParlaMint-GR_2021-01-22-S1-commons.seg475">Έχετε οδηγήσει την Ελλάδα σε έναν δημοσιονομικό εκτροχιασμό άνευ προηγουμένου. Αν δούμε δε την ύφεση της τάξης του 10%, παρά τη στήριξη της οικονομίας με 24 δισεκατομμύρια ευρώ, σύμφωνα με τις δικές σας δηλώσεις, τότε θα καταλάβουμε καλύτερα την καταστροφή που προκαλέσατε. Δεν είναι, όμως, «ζόμπι» μόνο πολλές επιχειρήσεις, κύριε συνάδελφε του ΣΥΡΙΖΑ, ολόκληρη η χώρα είναι «ζόμπι».</seg>
                    <seg xml:id="ParlaMint-GR_2021-01-22-S1-commons.seg476">Όσο για τον αποπληθωρισμό, αλήθεια, έχει πει ο Υπουργός στους Έλληνες τι σημαίνει για τα πραγματικά επιτόκια τόσο του δημοσίου όσο και του ιδιωτικού τομέα; Δεν θα έπρεπε να το γνωρίζουν;</seg>
                    <seg xml:id="ParlaMint-GR_2021-01-22-S1-commons.seg477">Όσον αφορά στο θέμα μας τώρα, θέλω να πω ότι κατ' αρχάς πραγματικά δεν θέλαμε να μιλήσουμε, διαπιστώνοντας πως ο σκοπός της επερώτησης του ΚΙΝΑΛ - ΚΙΝΑΛ βέβαια όσον αφορά τον ΑΦΜ, αφού το ΠΑΣΟΚ χρωστάει περί τα 200 εκατομμύρια - ήταν η συνεχιζόμενη προσπάθειά του τον τελευταίο καιρό να «ξεπλυθεί» από το έγκλημα του 2010 και από τα επόμενα, από το ότι υπεξαίρεσε την ψήφο των Ελλήνων με το «λεφτά υπάρχουν» του κ. Παπανδρέου, ο οποίος κατηγόρησε διεθνώς όλους τους Έλληνες ως φοροφυγάδες και οδήγησε στην Ελλάδα στο ΔΝΤ, χωρίς κανέναν απολύτως λόγο και με την οικονομική κατάσταση της χώρας μας τότε απείρως καλύτερη από τη σημερινή.</seg>
                    <seg xml:id="ParlaMint-GR_2021-01-22-S1-commons.seg478">Υπενθυμίζουμε εδώ πως δεν δρομολόγησε μόνο το πρώτο μνημόνιο, αλλά υπέγραψε και όλα τα επόμενα, ενώ συμμετείχε στο έγκλημα του PSI, με το οποίο υποθηκεύθηκε ολόκληρη η δημόσια περιουσία μας και παραδόθηκε αμαχητί η εθνική μας κυριαρχία.</seg>
                    <seg xml:id="ParlaMint-GR_2021-01-22-S1-commons.seg479">Υπενθυμίζουμε, επίσης, την απίστευτη δήλωση τότε του κ. Βενιζέλου, που ανέτρεψε τον κ. Παπανδρέου, σύμφωνα με την οποία το δημόσιο χρέος μας θα ήταν το 2020 στο 120% του ΑΕΠ, όπως θα καταθέσουμε στα Πρακτικά, όταν τελικά το δημόσιο χρέος μας, όπως είπαμε προηγουμένως, διαμορφώθηκε στο 210%, παρά τη ληστεία των Ελλήνων, της ακίνητης περιουσίας τους, των μισθών και των συντάξεών τους, τις εκατοντάδες χιλιάδες χρεοκοπίες, τους μαζικούς πλειστηριασμούς κ.λπ..</seg>
                    <seg xml:id="ParlaMint-GR_2021-01-22-S1-commons.seg480">Χωρίς καμμία διάθεση υπερβολής, λοιπόν, είναι προκλητική και υποκριτική η σημερινή προσπάθειά του με πρόσχημα το ευρωπαϊκό σχέδιο, που στην ουσία δεν φαίνεται να απασχολεί καθόλου την «τρόικα εσωτερικού», τη Νέα Δημοκρατία, το ΠΑΣΟΚ και τον ΣΥΡΙΖΑ, που οδήγησαν την Ελλάδα στην καταστροφή χωρίς, δυστυχώς, να έχουν διδαχθεί τίποτα από τα λάθη τους.</seg>
                    <seg xml:id="ParlaMint-GR_2021-01-22-S1-commons.seg481">Συνεχίζοντας, το ΚΙΝΑΛ ισχυρίζεται πως το 2010 τα ταμεία ήταν άδεια, ενώ σήμερα υπάρχει άνεση. Αν είναι δυνατόν!</seg>
                    <seg xml:id="ParlaMint-GR_2021-01-22-S1-commons.seg482">Είναι η Ελλάδα σήμερα σε καλύτερη θέση με το δημόσιο χρέος της στο 210% του ΑΕΠ έναντι 127% τότε, με το «κόκκινο» ιδιωτικό στο 150% του ΑΕΠ έναντι περίπου 15% τότε, με τους Έλληνες να έχουν χάσει 600 δισεκατομμύρια ευρώ μόνο από την ακίνητη περιουσία τους, με τον παραγωγικό ιστό της Ελλάδας κατεστραμμένο από τα μνημόνια, με τις τράπεζες χρεοκοπημένες παρά τα πάνω από 60 δισεκατομμύρια ευρώ, με τα οποία τις στήριξαν οι φορολογούμενοι όταν τότε ήταν υγιείς, με το ΑΕΠ μας στα 160 δισεκατομμύρια ευρώ από τα περίπου 230 δισεκατομμύρια ευρώ τότε;</seg>
                    <seg xml:id="ParlaMint-GR_2021-01-22-S1-commons.seg483">Είναι πραγματικά εξοργιστικοί αυτοί οι ισχυρισμοί, όσο ήρεμος ή καλοπροαίρετος και αν είναι κανείς. Πού βλέπετε τη διαφορά, αλήθεια, στο έλλειμμα με το 2009; Δεν ήταν 15% τότε; Το ίδιο δεν είναι και σήμερα;</seg>
                    <seg xml:id="ParlaMint-GR_2021-01-22-S1-commons.seg484">Περαιτέρω, το ΚΙΝΑΛ - ΠΑΣΟΚ γράφει πως σήμερα η Ευρωπαϊκή Ένωση είναι ώριμη, σε αντίθεση με το 2010. Εξαιρώντας το ότι σήμερα είμαστε αποικία χρέους της Γερμανίας, την ωριμότητά της την είδαμε με τη Μακεδονία, όπου απαίτησε την παράδοση του ονόματος στα Σκόπια με αντάλλαγμα, προφανώς, την επιμήκυνση των 95 δισεκατομμυρίων ευρώ που έληγαν, οπότε θα χρεοκοπούσαμε ακαριαία, για μετά το 2032.</seg>
                    <seg xml:id="ParlaMint-GR_2021-01-22-S1-commons.seg485">Επίσης, είδαμε τις κυρώσεις που αρνήθηκε να επιβάλει στην Τουρκία για την αντιμετώπιση της πανδημίας, καθώς η μία χώρα μπλόκαρε τις προμήθειες της άλλης, με τα εμβόλια που αγοράζει σήμερα παραπάνω η Γερμανία, μη σεβόμενη τις συμφωνίες και με τόσα πολλά άλλα.</seg>
                    <seg xml:id="ParlaMint-GR_2021-01-22-S1-commons.seg486">Συνεχίζοντας, αλήθεια, πού είδε το ΠΑΣΟΚ το 1,8 τρισεκατομμύριο ευρώ; Μιλάει για άφθονους πόρους και ευελιξία. Αναφέρεται δε στα 72 δισεκατομμύρια ευρώ, τα οποία μετράει κάπως διαφορετικά, συνυπολογίζοντας τα υπόλοιπα από το ΕΣΠΑ 2014-2020, το «SURE» και το εθνικό σκέλος του Προγράμματος Δημοσίων Επενδύσεων.</seg>
                    <seg xml:id="ParlaMint-GR_2021-01-22-S1-commons.seg487">Στην πραγματικότητα, όμως, δεν είναι παρά 32 δισεκατομμύρια ευρώ παραπάνω από τα κανονικά ΕΣΠΑ και ΚΑΠ. Είναι 22,5 δισεκατομμύρια ευρώ επιδοτήσεις και 9,4 δισεκατομμύρια ευρώ από δυνατότητες δανεισμού, σύμφωνα με τις νέες τοποθετήσεις.</seg>
                    <seg xml:id="ParlaMint-GR_2021-01-22-S1-commons.seg488">Εκτός αυτού, για τα 22,5 δισεκατομμύρια ευρώ έχουν τεθεί προϋποθέσεις, το 37% σε «πράσινα» έργα και το 20% σε ψηφιακά. Ακόμα όμως και αν ήταν τα 22,5 δισεκατομμύρια ευρώ χωρίς προϋποθέσεις, δεν φτάνουν καν για να καλύψουν το έλλειμμα του 2020, το οποίο, όπως είπαμε, ήταν 18,2 δισεκατομμύρια ευρώ πρωτογενές, οπότε πάνω από 24 δισεκατομμύρια ευρώ δημοσιονομικό. Πόσω μάλλον, το έλλειμμα του 2021, που είναι κάτι παραπάνω από βέβαιο.</seg>
                    <seg xml:id="ParlaMint-GR_2021-01-22-S1-commons.seg489">Πού βλέπει, λοιπόν, το ΠΑΣΟΚ τους άφθονους πόρους; Όπως το 2010 με το «λεφτά υπάρχουν» που τελικά δεν υπήρχαν; Ακόμη συνεχίζει να κάνει τα ίδια;</seg>
                    <seg xml:id="ParlaMint-GR_2021-01-22-S1-commons.seg490">Συνεχίζοντας, το ΚΙΝΑΛ ισχυρίζεται πως το 2010 υπήρχε διχασμός, ενώ σήμερα υπάρχει συνεννόηση. Εννοεί, μάλλον, πως τα τρία κόμματα της «τρόικας εσωτερικού» - που για το ίδιο δεν φαίνεται να υπάρχουν άλλα - συνεννοούνται μεταξύ τους, εύλογα βέβαια αφού έχουν από κοινού συμμετάσχει, άλλο περισσότερο και άλλο λιγότερο, στην καταστροφή της Ελλάδας.</seg>
                    <seg xml:id="ParlaMint-GR_2021-01-22-S1-commons.seg491">Διαπιστώνεται, άλλωστε και από τη βιασύνη του κ. Σημίτη των Ίμια, του σκανδάλου του χρηματιστηρίου, της απίστευτης διαφθοράς στις εξοπλιστικές δαπάνες - και όχι μόνο - να συμφωνήσει με τις προτάσεις της επιτροπής Πισσαρίδη, δηλαδή με ένα ακόμα πιο οδυνηρό μνημόνιο.</seg>
                    <seg xml:id="ParlaMint-GR_2021-01-22-S1-commons.seg492">Όσο για την παραγωγική ανασυγκρότηση, στην οποία αναφέρεται και ζητάει, θα του υπενθυμίσουμε πως αυτό αποβιομηχανοποίησε την Ελλάδα και μετέτρεψε τους Έλληνες στα «γκαρσόνια της Ευρώπης», ενώ σε σχέση με την έλλειψη σχεδιασμού της Κυβέρνησης και με όλα τα υπόλοιπα θα λέγαμε πως αρκετά έχει υποφέρει η χώρα από τους δικούς του σχεδιασμούς.</seg>
                    <seg xml:id="ParlaMint-GR_2021-01-22-S1-commons.seg493">Τέλος, ασφαλώς συμφωνούμε με την ανυπαρξία χρημάτων για τις μικρομεσαίες επιχειρήσεις, κάτι όμως που είναι διαχρονικό στην εποχή των μνημονίων. Καλό είναι, βέβαια, να γνωρίζουμε πως όλα εκείνα τα ποσά που δαπανά η Κυβέρνηση για τα μέτρα κατά του COVID δεν είναι δικά της. Δεν προέρχονται, δηλαδή, από τα ταμεία του κράτους, αλλά πρόκειται για δανεικά, τα οποία θα κληθούμε να επιστρέψουμε στο πολλαπλάσιο. Επειδή δε οι κυβερνήσεις των μνημονίων έχουν υποθηκεύσει τα πάντα, τα ανταλλάγματα που θα μας ζητηθούν αυτή τη φορά θα είναι εθνική κυριαρχία, θαλάσσια και, δυστυχώς, πιθανότατα και εδαφική.</seg>
                    <seg xml:id="ParlaMint-GR_2021-01-22-S1-commons.seg494">Κλείνοντας να πω ότι λυπούμαστε ειλικρινά για τις αναφορές μας, αλλά είναι λογικό να μας εξοργίζουν αυτές οι προσχηματικές επερωτήσεις, σκοπός των οποίων δεν είναι να ωφεληθεί η χώρα και οι πολίτες της αλλά να εξυπηρετηθούν ιδιοτελή κομματικά συμφέροντα.</seg>
                    <seg xml:id="ParlaMint-GR_2021-01-22-S1-commons.seg495">Ευχαριστώ πολύ.</seg>
                </u>
                <u xml:id="ParlaMint-GR_2021-01-22-S1-commons.u67" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg496">Και εμείς ευχαριστούμε, κύριε Βιλιάρδο.</seg>
                    <seg xml:id="ParlaMint-GR_2021-01-22-S1-commons.seg497">Τον λόγο έχει η κ. Αγγελική Αδαμοπούλου από το ΜέΡΑ25.</seg>
                </u>
                <u xml:id="ParlaMint-GR_2021-01-22-S1-commons.u68" ana="#regular" who="#ΑΔΑΜΟΠΟΥΛΟΥ_ΑΘΑΝΑΣΙΟΥ_ΑΓΓΕΛΙΚΗ">
                    <seg xml:id="ParlaMint-GR_2021-01-22-S1-commons.seg498">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2021-01-22-S1-commons.seg499">Το ερώτημα το οποίο πραγματικά τίθεται σε σχέση με τη συζήτηση της σημερινής επερώτησης, η οποία έχει ιδιαίτερα σημαντικές και σοβαρές προεκτάσεις για το παρόν και το μέλλον της χώρας, είναι γιατί το Κίνημα Αλλαγής διάλεξε σε αυτή τη συγκυρία να καταθέσει αυτή την επίκαιρη επερώτηση.</seg>
                    <seg xml:id="ParlaMint-GR_2021-01-22-S1-commons.seg500">Ο λόγος είναι προφανής. Υποψιάζεται, γνωρίζει ότι η Κυβέρνηση σύντομα θα σύρει τη χώρα μας σε εκλογές, γνωρίζει ότι το αναλογικό εκλογικό σύστημα το οποίο έχουμε δεν θα επιφέρει στο πρώτο κόμμα την απαραίτητη πολυπόθητη αυτοδυναμία, οπότε αυτή τη στιγμή παρουσιάζεται ως μία παράταξη διαθέσιμη να κάνει συγκυβέρνηση με τη Νέα Δημοκρατία, με το πρώτο κόμμα.</seg>
                    <seg xml:id="ParlaMint-GR_2021-01-22-S1-commons.seg501">Από τη μία, λοιπόν, δίνει στη Νέα Δημοκρατία την ευκαιρία να παρουσιάσει μία μαγική και εξωραϊσμένη εικόνα σε σχέση με την οικονομία, όπως παρουσιάστηκε από τον Υπουργό πριν από λίγο, μία εικόνα η οποία θα έλεγα κατά την εκτίμησή μου ότι δεν ανταποκρίνεται σε πραγματικά δεδομένα - θα το αιτιολογήσω στη συνέχεια - και από την άλλη να δείξει το Κίνημα Αλλαγής ότι νοιάζεται δήθεν για το μέλλον της χώρας. Αν πραγματικά νοιαζόταν, θα γνώριζε ή τουλάχιστον θα είχε το θάρρος να πει την αλήθεια, δηλαδή ότι τα χρήματα, η δήθεν ενίσχυση από το αναπτυξιακό πακέτο του Ταμείου Ανάκαμψης ανέρχεται μόλις στα 9 δισεκατομμύρια ευρώ, όπως έχει πει πάρα πολλές φορές ο Γραμματέας του ΜέΡΑ25, δηλαδή μόλις το 10% από τα 73 και 19,5 δισεκατομμύρια που αναφέρονται στην επίκαιρη επερώτηση ως ποσό που πρέπει να αξιοποιηθεί.</seg>
                    <seg xml:id="ParlaMint-GR_2021-01-22-S1-commons.seg502">Οι δύο, λοιπόν, αυτές μνημονιακές παρατάξεις, οι οποίες οδήγησαν την Ελλάδα κυριολεκτικά στην καταστροφή, τώρα ετοιμάζονται για μία ολέθρια συγκυβέρνηση. Από τη μία ένα Κίνημα Αλλαγής σε μία διαρκή κρίση ταυτότητας, με προβλήματα εσωκομματικής συνοχής και από την άλλη μία Νέα Δημοκρατία η οποία πλέον δεν μπορεί να στηριχθεί στα φθηνά επικοινωνιακά τρικ στα οποία έχει επιδοθεί τόσο καιρό, έρχονται να παρουσιάσουν μία προσχηματική επίκαιρη επερώτηση, η οποία στην ουσία είναι μία διερευνητική.</seg>
                    <seg xml:id="ParlaMint-GR_2021-01-22-S1-commons.seg503">Το Κίνημα Αλλαγής μάς λέει ότι το πρόβλημα με τα χρήματα του Ταμείου Ανάκαμψης είναι διαχειριστικό. Το πρόβλημα δεν είναι διαχειριστικό. Το πρόβλημα είναι δομικό και συστημικό, διότι όταν έχουμε μία χώρα της οποίας το δημόσιο χρέος ξεπερνάει το 200% του Ακαθάριστου Εθνικού Προϊόντος, εσείς έρχεστε και μας λέτε ότι η χώρα θα σωθεί με το να δανειστεί και άλλα λεφτά, ότι μία ήδη υπερχρεωμένη χώρα, η οποία είναι κλεισμένη στη φυλακή του χρέους, αυτή τη στιγμή θα σωθεί με το να δανειστεί και άλλα λεφτά.</seg>
                    <seg xml:id="ParlaMint-GR_2021-01-22-S1-commons.seg504">Εσείς, λοιπόν, οι οποίοι κάποτε κάνατε σημαία το «λεφτόδεντρο δεν υπάρχει», ξαφνικά μας λέτε ότι έχουμε πέσει από την Ακρόπολη και ότι έχουμε βρει έναν κουμπαρά, έχουμε βρει ένα πορτοφόλι με πάρα πολλά λεφτά και ότι αυτά τα λεφτά, μάλιστα, θα έρθουν οι Ευρωπαίοι να μας τα χαρίσουν!</seg>
                    <seg xml:id="ParlaMint-GR_2021-01-22-S1-commons.seg505">Είναι χαρακτηριστικό επίσης - το είπατε και εσείς, κύριε Υπουργέ - ότι έχετε ξεκινήσει επιχείρηση τόνωσης των ταμειακών διαθεσίμων της χώρας μέσω απόπειρας να προβείτε σε έναν δανεισμό είτε από την εσωτερική είτε από την εξωτερική αγορά λόγω ακριβώς της θολούρας που έχει δημιουργηθεί στο μέτωπο του προϋπολογισμού. Αν θυμάμαι καλά, είπατε για 34,5 δισεκατομμύρια ευρώ σε δάνεια από τις τράπεζες.</seg>
                </u>
                <u xml:id="ParlaMint-GR_2021-01-22-S1-commons.u69" ana="#regular" who="#ΣΤΑΙΚΟΥΡΑΣ_ΚΩΝΣΤΑΝΤΙΝΟΥ_ΧΡΗΣΤΟΣ">
                    <seg xml:id="ParlaMint-GR_2021-01-22-S1-commons.seg506">Για τα ταμειακά διαθέσιμα.</seg>
                </u>
                <u xml:id="ParlaMint-GR_2021-01-22-S1-commons.u70" ana="#regular" who="#ΑΔΑΜΟΠΟΥΛΟΥ_ΑΘΑΝΑΣΙΟΥ_ΑΓΓΕΛΙΚΗ">
                    <seg xml:id="ParlaMint-GR_2021-01-22-S1-commons.seg507">Ναι, για τα ταμειακά διαθέσιμα.</seg>
                    <seg xml:id="ParlaMint-GR_2021-01-22-S1-commons.seg508">Σε σχέση, λοιπόν, με τα λεφτά τα οποία δήθεν θα μας χαρίσουν οι Ευρωπαίοι, να αναφέρω τι είπε η Κομισιόν πριν από τρεις μέρες στο σχετικό πόρισμά της στο Eurogroup. Κατ' αρχάς αναφέρει ότι θα αυξηθεί πάρα πολύ το ιδιωτικό χρέος της Ελλάδας. Επίσης, θα παρατηρηθεί επιδείνωση στο εξωτερικό ισοζύγιο λόγω ακριβώς της κατάρρευσης του τουρισμού.</seg>
                    <seg xml:id="ParlaMint-GR_2021-01-22-S1-commons.seg509">Προειδοποιεί, μάλιστα, ότι το μέγεθος του πλήγματος που έχει υποστεί η απασχόληση στην Ελλάδα, αλλά και οι ισολογισμοί των τραπεζών, όλη αυτή η «τρύπα», δεν έχει ακόμη αποκαλυφθεί λόγω ακριβώς των αναστολών των πληρωμών των οφειλετών.</seg>
                    <seg xml:id="ParlaMint-GR_2021-01-22-S1-commons.seg510">Επίσης, σε ό,τι αφορά τα «λουκέτα» των επιχειρήσεων, αυτό το οποίο υπολογίζεται είναι ότι μετά την άρση του lockdown ίσως το 50% των επιχειρήσεων και παραπάνω δεν θα καταφέρει να ανοίξει ξανά. Θα βάλει «λουκέτο» οριστικά. Ήδη είναι επιχειρήσεις οι οποίες έχουν ήδη βάλει «λουκέτο». Με το άνοιγμα, μάλιστα, του λιανεμπορίου αυτή τη στιγμή, το οποίο έγινε χωρίς σχετική εισήγηση από τους επιδημιολόγους, αυτό το οποίο προσπαθεί η Κυβέρνηση τώρα είναι να αμβλύνει κάπως, να μειώσει το κόστος του κρατικού προϋπολογισμού από την περιβόητη επιστρεπτέα προκαταβολή, μειώνοντας το κόστος μηνιαία από 3 δισεκατομμύρια ευρώ σε 1,5 δισεκατομμύριο ευρώ, ακριβώς λόγω της δαπάνης με την οποία επιβαρύνεται με το να καλύπτει με αυτόν τον τρόπο τις αναστολές των συμβάσεων.</seg>
                    <seg xml:id="ParlaMint-GR_2021-01-22-S1-commons.seg511">Βέβαια, να πούμε εδώ ότι η επιστρεπτέα προκαταβολή είναι ένα δάνειο, δεν είναι ενίσχυση που δεν επιστρέφεται. Το λέω αυτό, διότι και το Κίνημα Αλλαγής θριαμβολογεί για την επιστρεπτέα, όταν πάτε να χρεοκοπήσετε ακόμη περισσότερο τους ήδη χρεοκοπημένους επιχειρηματίες.</seg>
                    <seg xml:id="ParlaMint-GR_2021-01-22-S1-commons.seg512">Τι άλλο μας λέει η Κομισιόν; Ότι η Ελλάδα υποφέρει από υπερβολικές μακροοικονομικές ανισορροπίες, δηλαδή υψηλότατη ανεργία, υψηλό ποσοστό «κόκκινων» δανείων, χαμηλή δυνητική ανάπτυξη και, βεβαίως, υψηλότατο δημόσιο χρέος.</seg>
                    <seg xml:id="ParlaMint-GR_2021-01-22-S1-commons.seg513">Ως προς τη χαμηλή δυνητική ανάπτυξη, το λέω, διότι ακούσαμε και από την ομιλία σας ότι έχετε πολύ μεγάλες προσδοκίες σε σχέση με το αναπτυξιακό μοντέλο που θα εμφανίσει η χώρα μας. Όμως, νομίζουμε ότι τελικά αυτές οι προσδοκίες θα μείνουν μόνο στα λόγια και αυτό γιατί η Ελλάδα θα είναι η δεύτερη χώρα μετά την Κύπρο στην επιδείνωση του ισοζυγίου τρεχουσών συναλλαγών σε ολόκληρη την Ευρώπη, ενώ το παραγωγικό και δημοσιονομικό κενό για το 2020 αναμένεται να φτάσει ακόμη και στο κενό που υπήρχε το 2009, δηλαδή να φτάσει - ακόμη και να ξεπεράσει - το εφιαλτικό 2009-2010.</seg>
                    <seg xml:id="ParlaMint-GR_2021-01-22-S1-commons.seg514">Τι άλλο μας λέει η Κομισιόν; Μας λέει, επίσης, ότι οι μισθοί θα μειωθούν σημαντικά και ότι αφού ξεπεραστεί η υγειονομική κρίση, θα πρέπει η χώρα μας να επιστρέψει και να εφαρμόσει σκληρούς κανόνες δημοσιονομικής προσαρμογής. Τι σημαίνει και πώς επιτυγχάνεται αυτό;</seg>
                    <seg xml:id="ParlaMint-GR_2021-01-22-S1-commons.seg515">Αυτό επιτυγχάνεται κατ' αρχάς με την επιτάχυνση των πτωχευτικών διαδικασιών, το οποίο σπεύσατε να κάνετε με τον νέο Πτωχευτικό Κώδικα, που θα παράγει μαζικά νεόπτωχους και από την άλλη, θα επιτευχθεί με την ενίσχυση των μεταρρυθμίσεων.</seg>
                    <seg xml:id="ParlaMint-GR_2021-01-22-S1-commons.seg516">Τι σημαίνει ενίσχυση των μεταρρυθμίσεων; Είναι αυτό που στη γλώσσα των Βρυξελλών - το ξέρουμε πολύ καλά όλοι μας - είναι ένα νέο, πέμπτο σκληρό μνημόνιο. Η καθίζηση, μάλιστα, των εισοδημάτων που παρατηρείται στα εισοδήματα των Ελλήνων διαφαίνεται από το γεγονός ότι θα δημιουργηθεί μια τεράστια δημοσιονομική βόμβα από τις επιστροφές φόρου, λόγω ακριβώς του ότι έχουν συρρικνωθεί τα εισοδήματα των Ελλήνων πάνω από το 50%.</seg>
                    <seg xml:id="ParlaMint-GR_2021-01-22-S1-commons.seg517">Θα κάνω εδώ και μια παρένθεση. Δεν φτάνει που τα πάντα αυτή τη στιγμή είναι κλειστά, δεν φτάνει που οι επαγγελματίες δεν απασχολούνται, αλλά χθες, σύμφωνα με πρόσφατη πληροφορία, σε συνάντηση που είχε η ολομέλεια των Δικηγορικών Συλλόγων με τον Υπουργό Εργασίας αποχώρησε ο πρόεδρος του Δικηγορικού Συλλόγου Αθηνών, ακριβώς λόγω του ευτελέστατου ποσού των 400 ευρώ με τα οποία θέλετε να επιδοτήσετε τους αυτοαπασχολούμενους. Είναι ξεκάθαρος εμπαιγμός αυτό το ποσό και εσείς το ονομάζετε μέτρο στήριξης, όπως έχετε ονομάσει και άλλα δήθεν μέτρα στήριξης.</seg>
                    <seg xml:id="ParlaMint-GR_2021-01-22-S1-commons.seg518">Αντί, λοιπόν, να σηκώσουμε ένα μέτωπο κατά της συνεχιζόμενης λιτότητας, αντί να σταματήσει αυτό το παιχνίδι αφαίμαξης του Έλληνα φορολογούμενου πολίτη, αντί να προωθήσουμε ένα νέο παραγωγικό και οικονομικό μοντέλο, έρχεστε εδώ τα δύο κόμματα και παίζετε την ορχήστρα του Τιτανικού. Και το λέω αυτό, διότι όταν μιλάμε για περίπου 18,5 δισεκατομμύρια ευρώ έλλειμμα, όταν μιλάμε για 11,5 δισεκατομμύρια ευρώ σε τοκοχρεολύσια και για ένα τεράστιο δημοσιονομικό κενό που θα δημιουργηθεί από τις επιστροφές φόρου, τότε μιλάμε για ναυάγιο.</seg>
                    <seg xml:id="ParlaMint-GR_2021-01-22-S1-commons.seg519">Τι πρέπει, λοιπόν, να γίνει, για να μπορέσει πραγματικά να επέλθει μια ανασυγκρότηση παραγωγική; Είναι η πρώτη πρόταση νόμου που έχουμε καταθέσει ήδη από τις 11 Δεκεμβρίου ως ΜέΡΑ25, με την οποία προτείνουμε - τα λέω όσο πιο απλά μπορώ - κατ' αρχάς μόνιμες φορολογικές ελαφρύνσεις, μείωση των φορολογικών συντελεστών, κούρεμα - διαγραφή των χρεών και όχι πάγωμα. Σας ζητάμε, κύριε Υπουργέ, να διαγράψετε το χρέος των 5 δισεκατομμυρίων ευρώ για τις επιχειρήσεις και τους μισθωτούς που έχασαν τη δουλειά τους και των οποίων οι μισθοί έχουν μειωθεί πάνω από το 30%.</seg>
                    <seg xml:id="ParlaMint-GR_2021-01-22-S1-commons.seg520">Προτείνουμε, επίσης, άμεσο συμψηφισμό των οφειλών μεταξύ δημοσίου και ιδιωτών. Να καθιερωθεί ένα ψηφιακό σύστημα συναλλαγών μεταξύ του δημοσίου και των ιδιωτών. Να προβείτε σε έναν στενό έλεγχο της φοροδιαφυγής. Τερματισμό της εκποίησης της δημόσιας περιουσίας και εκκίνηση της πραγματικής αξιοποίησής της. Να καταργηθεί πλήρως το καταστροφικό σχέδιο του «ΗΡΑΚΛΗ» και να απαγορευτεί η μεταβίβαση των «κόκκινων» δανείων στα αρπακτικά funds.</seg>
                    <seg xml:id="ParlaMint-GR_2021-01-22-S1-commons.seg521">Σας προτείνουμε μόνιμη προστασία της κύριας κατοικίας με καταβολή ενός μηνιαίου παγίου που δεν θα ξεπερνά το ένα τρίτο των καθαρών εισοδημάτων και χωρίς να θίγεται το ιδιοκτησιακό καθεστώς. Εθνικοποίηση των τραπεζών μέσω της εθνικής εταιρείας τραπεζικών συμμετοχών. Συμμετοχή του δημοσίου στα διοικητικά συμβούλια των τραπεζών, τα οποία χρηματοδοτήθηκαν και εξακολουθούν να χρηματοδοτούνται με τον ιδρώτα του φορολογούμενου πολίτη και, βεβαίως, άμεση κατάργηση της προπληρωμής φόρου για τις μικρές και τις μεσαίες επιχειρήσεις. Αυτά τα είπαμε και τα καταθέσαμε με την πρόταση νόμου στις 11 Δεκεμβρίου.</seg>
                    <seg xml:id="ParlaMint-GR_2021-01-22-S1-commons.seg522">Καλούμε, λοιπόν, όλους σε μια εθνική και πατριωτική συνεννόηση, ακριβώς για να βγάλουμε τη χώρα από το αδιέξοδο στο οποίο έχει περιέλθει. Είναι υποχρέωση όλων μας.</seg>
                    <seg xml:id="ParlaMint-GR_2021-01-22-S1-commons.seg523">Ευχαριστώ πολύ.</seg>
                </u>
                <u xml:id="ParlaMint-GR_2021-01-22-S1-commons.u71" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg524">Και εμείς ευχαριστούμε, κυρία Αδαμοπούλου.</seg>
                    <seg xml:id="ParlaMint-GR_2021-01-22-S1-commons.seg525">Πάμε στους επερωτώντες Βουλευτές.</seg>
                    <seg xml:id="ParlaMint-GR_2021-01-22-S1-commons.seg526">Τον λόγο έχει ο κ. Σκανδαλίδης, από το Κίνημα Αλλαγής, για πέντε λεπτά.</seg>
                </u>
                <u xml:id="ParlaMint-GR_2021-01-22-S1-commons.u72" ana="#regular" who="#ΣΚΑΝΔΑΛΙΔΗΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2021-01-22-S1-commons.seg527">Νομίζω, κύριε Υπουργέ, ότι συνεχίζετε απτόητος στο αγαπημένο σας: τη μετρολογία. Πρόσθετα κάθε φορά τα νέα μέτρα που προστίθενται στα παλαιότερα και μεγαλώνει ο αριθμός. Στον προηγούμενο κατάλογο των εξήντα, αν τώρα μετρούσαμε όλα όσα είπατε είναι - νομίζω - πάνω από εκατό, ίσως εκατόν είκοσι. Όμως, δεν είναι πάντα έτσι τα πράγματα, γιατί και οι αριθμοί καμμιά φορά εκδικούνται.</seg>
                    <seg xml:id="ParlaMint-GR_2021-01-22-S1-commons.seg528">Στην εισηγητική έκθεση του κρατικού προϋπολογισμού μετράτε τα έσοδα 4,9 δισεκατομμύρια ευρώ και τις δαπάνες 10,7 δισεκατομμύρια ευρώ. Σύνολο 15,6 δισεκατομμύρια ευρώ έλλειμμα τα έξοδα. Το Γενικό Λογιστηρίου του Κράτους τον αντίστοιχο αριθμό τον ανέβασε στα 22,5 δισεκατομμύρια ευρώ. Αυτό σημαίνει ότι έχετε αποτύχει στην εφαρμογή των μέτρων. Δεν έχουν αποδώσει τα μέτρα σας αυτά που περιμένατε. Αλλά να μη χανόμαστε στους λογαριασμούς.</seg>
                    <seg xml:id="ParlaMint-GR_2021-01-22-S1-commons.seg529">Αυτή η απόλυτη «επιτυχία» της πολιτική σας τι σχέση έχει με την πραγματική οικονομία; Μου έρχεται συνέχεια στο μυαλό η ρήση: «Τι έχουν τα έρμα και ψοφάνε»; Όταν προχθές με έναν επιχειρηματία που τροφοδοτούσε με είδη πρώτης ανάγκης δέκα μαγαζιά κάναμε μια κουβέντα, ο άνθρωπος μου είπε ότι τα έξι από αυτά έκλεισαν οριστικά και τα τέσσερα φυτοζωούν. Αυτή είναι μια τρανή απόδειξη ότι την πραγματική οικονομία τα μέτρα σας δεν τη βοηθούν να σώσει το παραγωγικό δυναμικό της χώρας, να σώσει τις θέσεις εργασίας. Μετρήστε τα, λοιπόν, αυτά, για να δούμε τι γίνεται σε ό,τι αφορά την πραγματική οικονομία.</seg>
                    <seg xml:id="ParlaMint-GR_2021-01-22-S1-commons.seg530">Ισχυρίζεστε ότι σε όλη τη φάση της πολιτικής σας είχατε μια επιτυχία. Και στην πρώτη φάση της επιδημίας και στη δεύτερη φάση της επιδημίας. Δεν είναι αλήθεια και το ξέρετε. Το ίδιο είναι η πρώτη και η δεύτερη φάση; Θα σας πω ένα παράδειγμα και θα ζητήσω έναν αριθμό να διερευνήσετε. Το παράδειγμα αφορά την ενίσχυση ή όχι του ΕΣΥ, από την πρώτη στη δεύτερη φάση. Έναν αριθμό αποφεύγει να μας δώσει η Κυβέρνηση. Πόσοι άνθρωποι, δυστυχώς, χάνουν τη ζωή τους σε σχέση με αυτούς που εισάγονται συνολικά με τον COVID -19 στα δημόσια νοσοκομεία; Είμαστε πρωταθλητές μακράν. Γιατί οι άνθρωποι κάθονται συνέχεια στα σπίτια τους σε καραντίνα; Γιατί δεν μπορεί να τους δεχθεί το Εθνικό Σύστημα Υγείας λόγω του ότι δεν ενισχύθηκε όπως θα έπρεπε αμέσως.</seg>
                    <seg xml:id="ParlaMint-GR_2021-01-22-S1-commons.seg531">Αυτόν τον αριθμό καλά κάνετε και τον αποφεύγετε, παρ' ότι έχει γίνει και μια δημοσιογραφική έρευνα που δεν είδε το φως της δημοσιότητας. Όμως είναι ένας συγκεκριμένος αριθμός που αφορά τη δυνατότητα του ΕΣΥ να ανταποκριθεί στις ανάγκες. Είχατε οκτώ μήνες στη διάθεσή σας. Δεν κάνατε απολύτως τίποτα στο ΕΣΥ. Απολύτως τίποτα. Εικονικές προσωρινές προσλήψεις. Παρουσιάζετε τις κλίνες εντατικής θεραπείας, ΜΕΘ, κ.λπ.. Εγώ βλέπω το συγκεκριμένο αποτέλεσμα. Και το συγκεκριμένο αποτέλεσμα είναι ότι δεν θέλετε να ενισχύσετε το ΕΣΥ.</seg>
                    <seg xml:id="ParlaMint-GR_2021-01-22-S1-commons.seg532">Μας εγκαλέσατε για τη γενική και ειδική κοστολόγηση των μέτρων. Όταν σας είπε ο κ. Κατρίνης ότι εσείς κάνατε μια γενική κοστολόγηση, απαντήσατε «μερική κοστολόγηση». Αυτά δεν είναι σοβαρά πράγματα. Δεν είναι σοβαρός πολιτικός διάλογος.</seg>
                    <seg xml:id="ParlaMint-GR_2021-01-22-S1-commons.seg533">Με βάση τους διαθέσιμους πόρους και την απόφαση της Ευρωπαϊκής Ένωσης να μην ισχύσουν οι δημοσιονομικοί κανόνες, είχατε όλη τη δυνατότητα να διαθέσετε περισσότερους πόρους για την αντιμετώπιση της πανδημίας και γενικότερα της επανεκκίνησης της οικονομίας. Για παράδειγμα, η ρευστότητα, τα διαθέσιμα στις τράπεζες και πόσα ουσιαστικά έρχονται για την ενίσχυση των επιχειρήσεων. Παράδειγμα ακόμα χειρότερο είναι πού πάνε αυτά τα λεφτά, με ποια ποσοστά και σε ποιες επιχειρήσεις. Δεν αρκεί να παραθέτεις ξερούς αριθμούς. Οι αριθμοί έχουν από κάτω μια κατανομή. Έχουν μια επίπτωση, έχουν μια συνέπεια. Όταν αποδιαρθρώνεται, θρυμματίζεται κυριολεκτικά η σπονδυλική στήλη του παραγωγικού δυναμικού της χώρας που είναι οι μικρές και μεσαίες επιχειρήσεις πώς θα επανεκκινήσει η οικονομία; Περιμένοντας τις ξένες επενδύσεις απλά;</seg>
                    <seg xml:id="ParlaMint-GR_2021-01-22-S1-commons.seg534">Ισχυρίζεστε ότι δεν παίρνουμε υπ' όψιν μας τους όρους που τίθενται για τις κατανομές από την Ευρωπαϊκή Ένωση. Μια χαρά είναι το πρόγραμμα που προτείνει η Ευρωπαϊκή Ένωση. Οι έξι άξονες και οι τέσσερις πυλώνες τα περιέχουν όλα. Έχετε τη δυνατότητα να μεταθέσετε πόρους και να επιλέξετε πόρους σε κάθε τομέα με την άνεσή σας. Να φτιάξετε ένα πρόγραμμα εξαρχής, χωρίς να φοβάστε να συνδέσετε το συνεχιζόμενο ΕΣΠΑ, τη συνεχιζόμενη ΚΑΠ, με τη νέα ΚΑΠ, το νέο ΕΣΠΑ και ταυτόχρονα με το Ταμείο Ανάκαμψης της Οικονομίας. Αυτό είναι μια πρωτοφανής ευκαιρία για τη χώρα να φτιάξει ένα άλλο αναπτυξιακό σχέδιο από αυτό που είχε, να κάνει μια άλλη πορεία βιώσιμης ανάπτυξης και κοινωνικής δικαιοσύνης.</seg>
                    <seg xml:id="ParlaMint-GR_2021-01-22-S1-commons.seg535">Ισχυριστήκατε και σε αυτό ότι διατηρείτε τις θέσεις εργασίας κ.λπ.. Εγώ δεν είδα καμμία παραγωγική επένδυση επί της ουσίας. Δεν είδα καμμία ξένη επένδυση να έρχεται. Ψάχνατε με το κιάλι μία ξένη επένδυση όταν είπατε ότι από τον πρώτο χρόνο θα έχουμε αύξηση του ποσοστού των επενδυόμενων πόρων από το εξωτερικό στην Ελλάδα. Δεν είδα να παίρνετε οποιαδήποτε απόφαση που να διευκολύνει τις επενδύσεις. Δεν είδα να παίρνετε οποιαδήποτε απόφαση που να προσανατολίζει τις τράπεζες να διαθέσουν τη ρευστότητά τους σε παραγωγικούς σκοπούς. Δεν είδα να παίρνετε οποιαδήποτε απόφαση να αλλάζετε τις δομές του κράτους γι' αυτό.</seg>
                    <seg xml:id="ParlaMint-GR_2021-01-22-S1-commons.seg536">Ακούστε, κύριε Υπουργέ, για να τελειώσω. Έχετε δίκιο. Το μεσοπρόθεσμο μας είπατε ότι αντικαταστάθηκε με το αντίστοιχο πρόγραμμα της Ευρωπαϊκής Ένωσης για τη σταθερότητα, τη σταθεροποίηση και την ανάκαμψη. Θέλω να σας πω το εξής: Ξέρετε πολύ καλά ότι χωρίς μεσοπρόθεσμο σχέδιο δημοσιονομικής πολιτικής δεν είναι δυνατόν να συνδεθούν οι στρατηγικοί στόχοι με την επανεκκίνηση της οικονομίας και τις συνθήκες που υπάρχουν σήμερα.</seg>
                    <seg xml:id="ParlaMint-GR_2021-01-22-S1-commons.seg537">Και να μην το απαιτεί η Ευρωπαϊκή Ένωση, έπρεπε να το φέρετε, να το έχετε για να συνδέσετε τα επόμενα βήματα με το συνολικό σας σχέδιο που, κατά τη γνώμη μου, δεν υπάρχει, γιατί είναι θεωρητικό, γιατί λέει τα αυτονόητα, γιατί έχει σωστές στρατηγικές κατευθύνσεις, αλλά δεν εγγυάται καθόλου την υλοποίησή του.</seg>
                    <seg xml:id="ParlaMint-GR_2021-01-22-S1-commons.seg538">Και τελειώνω με την επιστροφή στην κανονικότητα, γιατί τη λέτε συνέχεια και νομίζω ότι είναι η πιο μεγάλη μονομανία όλων των συντηρητικών πολιτικών και κυβερνήσεων ανά τον κόσμο και εδώ. Εμείς δεν θέλουμε επιστροφή στην κανονικότητα. Η κανονικότητα ήταν αδιέξοδη, οδήγησε στην κρίση. Εμείς θέλουμε άλλου τύπου ανάπτυξη, όχι αυτή την οριζόντια και αόριστη ανάπτυξη. Εμείς θέλουμε άλλου τύπου παραγωγικό μοντέλο. Εμείς θέλουμε άλλες κρατικές δομές και χρηματοδοτικούς φορείς να υλοποιήσουν αυτό το μοντέλο. Η χώρα χρειάζεται αλλαγή ξανά, αλλαγή μεγάλη, θεσμική, κοινωνική, οικονομική. Δεν χρειάζεται να επιστρέψει στην κανονικότητα της παλιάς κρίσης και ενός συστήματος που οδήγησε τα πράγματα σε αδιέξοδο.</seg>
                    <seg xml:id="ParlaMint-GR_2021-01-22-S1-commons.seg539">Αν αυτό ανησυχεί τα άλλα κόμματα, επειδή θεωρούν ότι εμείς καταστρέψαμε τη χώρα, ενώ εμείς έχουμε τελείως αντίθετη άποψη απ' αυτούς, είναι δική τους υπόθεση. Εμείς δεν καταστρέψαμε τη χώρα, την οδηγήσαμε στην πρόοδο και επειδή ξέρουμε τι αλλαγή χρειάζεται για να πάει στην καινούργια πρόοδο, θα συνεχίσουμε να σας προτείνουμε με διάθεση να συνεργαστούμε γι' αυτή την ιστορία, όχι σε επίπεδο κυβερνήσεων, που άκουσα τώρα από έναν εκπρόσωπο ενός κόμματος, αλλά σε επίπεδο συμβολής στο να έρθει μια καινούργια άνοιξη για την πατρίδα μας.</seg>
                </u>
                <u xml:id="ParlaMint-GR_2021-01-22-S1-commons.u73" ana="#regular" who="#ΚΑΤΡΙΝΗΣ_ΙΩΑΝΝΗ_ΜΙΧΑΗΛ">
                    <seg xml:id="ParlaMint-GR_2021-01-22-S1-commons.seg540">Κύριε Πρόεδρε, θα ήθελα τον λόγο για δύο λεπτά.</seg>
                </u>
                <u xml:id="ParlaMint-GR_2021-01-22-S1-commons.u74" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg541">Κύριε Κατρίνη, έχετε τον λόγο για ένα λεπτό, όχι δύο. Σας παρακαλώ. Δεν θέλετε να σεβαστείτε εμένα, δικαίωμά σας. Σεβαστείτε τον Κανονισμό, όπως έχουμε υποχρέωση όλοι εδώ μέσα.</seg>
                </u>
                <u xml:id="ParlaMint-GR_2021-01-22-S1-commons.u75" ana="#regular" who="#ΚΑΤΡΙΝΗΣ_ΙΩΑΝΝΗ_ΜΙΧΑΗΛ">
                    <seg xml:id="ParlaMint-GR_2021-01-22-S1-commons.seg542">Ευχαριστώ, κύριε Πρόεδρε. Ένα λεπτό και να με διακόψετε.</seg>
                    <seg xml:id="ParlaMint-GR_2021-01-22-S1-commons.seg543">Θέλω να πω στον Υπουργό…</seg>
                </u>
                <u xml:id="ParlaMint-GR_2021-01-22-S1-commons.u76" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg544">Και θα κλείσει τη συζήτηση ο Υπουργός. Δεν έχει μετά απάντηση.</seg>
                </u>
                <u xml:id="ParlaMint-GR_2021-01-22-S1-commons.u77" ana="#regular" who="#ΠΑΠΠΑΣ_ΣΤΥΛΙΑΝΟΥ_ΝΙΚΟΛΑΟΣ">
                    <seg xml:id="ParlaMint-GR_2021-01-22-S1-commons.seg545">Όχι, δεν γίνεται.</seg>
                </u>
                <u xml:id="ParlaMint-GR_2021-01-22-S1-commons.u78" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg546">Όχι, όχι. Θα κλείσει ο Υπουργός.</seg>
                </u>
                <u xml:id="ParlaMint-GR_2021-01-22-S1-commons.u79" ana="#regular" who="#ΠΑΠΠΑΣ_ΣΤΥΛΙΑΝΟΥ_ΝΙΚΟΛΑΟΣ">
                    <seg xml:id="ParlaMint-GR_2021-01-22-S1-commons.seg547">Πώς θα γίνει;</seg>
                </u>
                <u xml:id="ParlaMint-GR_2021-01-22-S1-commons.u80" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg548">Θα κλείσει ο Υπουργός, αφού έτσι αναφέρει ο Κανονισμός, τι να κάνουμε, κύριε Παππά;</seg>
                </u>
                <u xml:id="ParlaMint-GR_2021-01-22-S1-commons.u81" ana="#regular" who="#ΠΑΠΠΑΣ_ΣΤΥΛΙΑΝΟΥ_ΝΙΚΟΛΑΟΣ">
                    <seg xml:id="ParlaMint-GR_2021-01-22-S1-commons.seg549">Ούτε ένα λεπτό, κύριε Πρόεδρε;</seg>
                </u>
                <u xml:id="ParlaMint-GR_2021-01-22-S1-commons.u82" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg550">Όχι, μετά θα πρέπει να απαντήσει ο Υπουργός.</seg>
                </u>
                <u xml:id="ParlaMint-GR_2021-01-22-S1-commons.u83" ana="#regular" who="#ΠΑΠΠΑΣ_ΣΤΥΛΙΑΝΟΥ_ΝΙΚΟΛΑΟΣ">
                    <seg xml:id="ParlaMint-GR_2021-01-22-S1-commons.seg551">Πώς θα μου απαντήσει;</seg>
                </u>
                <u xml:id="ParlaMint-GR_2021-01-22-S1-commons.u84" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg552">Όχι, δεν θα κάνουμε διάλογο. Θα απαντήσει ο Υπουργός και θα κλείσουμε. Αφού δεν έχετε δικαίωμα, τι να κάνουμε τώρα, να αλλάξουμε τον Κανονισμό;</seg>
                    <seg xml:id="ParlaMint-GR_2021-01-22-S1-commons.seg553">Ορίστε, κύριε Κατρίνη, έχετε τον λόγο.</seg>
                </u>
                <u xml:id="ParlaMint-GR_2021-01-22-S1-commons.u85" ana="#regular" who="#ΚΑΤΡΙΝΗΣ_ΙΩΑΝΝΗ_ΜΙΧΑΗΛ">
                    <seg xml:id="ParlaMint-GR_2021-01-22-S1-commons.seg554">Κύριε Υπουργέ, εσείς το ξέρετε πολύ καλά αυτό: όπου ευημερούν οι αριθμοί, δυστυχούν οι άνθρωποι. Είπατε πριν ότι έχουμε λιγότερα λουκέτα το 2020 σε σχέση με το 2019. Ξέρετε πολύ καλά ότι για να διαγραφεί κάποιος από το ΓΕΜΗ με τη διοίκηση σε υπολειτουργία και τα δικαστήρια πέντε μήνες σε αναστολή είναι μια πολύ πιο σύνθετη διαδικασία από αυτή που θέλετε. Άρα μην το λέτε αυτό το επιχείρημα. Γιατί; Γιατί όταν η ΕΛΣΤΑΤ έρχεται και λέει ότι στο τρίτο τρίμηνο του 2020, που ήταν η αγορά ανοικτή και ο τουρισμός σε λειτουργία είχαμε πτώση τζίρου 13 δισεκατομμύρια, άρα αυτό έρχεται τώρα που θα ανοίξει η αγορά. Ο κίνδυνος των λουκέτων είναι ορατός.</seg>
                    <seg xml:id="ParlaMint-GR_2021-01-22-S1-commons.seg555">Και επειδή εσείς έχετε απευθείας σχέση, γιατί είστε στιβαρός πολιτικός, είστε χρόνια στην πολιτική και θεωρώ ότι θα είστε χρόνια, άρα θα έχετε τη δυνατότητα να δείτε τους ψηφοφόρους σας στη Στυλίδα, στην Τιθορέα, στη Λαμία, όπου πηγαίνετε, μετά από τρία, τέσσερα, πέντε, έξι χρόνια, δεν ξέρω αν με την εφαρμογή του πτωχευτικού θα μπορείτε να τους πείτε ότι τους δώσατε μια δεύτερη ευκαιρία. Θα πρέπει, όμως, να τους εξηγήσετε γιατί σ' αυτή την πολύ δύσκολη συγκυρία, ενώ ξέρετε ότι δεν έχουν γίνει αυτά που πρέπει να γίνουν για να στηριχθούν οι μικρομεσαίοι και οι μικροί επιχειρηματίες, τους αφήνετε ουσιαστικά όπως τους μονομάχους στην αρένα να αποφασίζουν δίκην Καίσαρα κάποιοι άλλοι εξωπολιτικοί κύκλοι - και λέω χαρακτηριστικά τραπεζικοί κύκλοι - ποιες επιχειρήσεις θα επιβιώσουν και ποιες θα πεθάνουν. Αυτό, λοιπόν, σας υποχρεώνει να πάρετε πολιτική θέση.</seg>
                    <seg xml:id="ParlaMint-GR_2021-01-22-S1-commons.seg556">Εμείς με αυτή την αγωνία και το σκεπτικό σάς ζητούμε να σκεφτείτε και να δράσετε πολιτικά προς όφελος της κοινωνίας, της χώρας και της οικονομίας.</seg>
                    <seg xml:id="ParlaMint-GR_2021-01-22-S1-commons.seg557">Ευχαριστώ.</seg>
                </u>
                <u xml:id="ParlaMint-GR_2021-01-22-S1-commons.u86" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg558">Κι εμείς ευχαριστούμε.</seg>
                    <seg xml:id="ParlaMint-GR_2021-01-22-S1-commons.seg559">Τον λόγο έχει ο Υπουργός Οικονομικών κ. Χρήστος Σταϊκούρας.</seg>
                </u>
                <u xml:id="ParlaMint-GR_2021-01-22-S1-commons.u87" ana="#regular" who="#ΣΤΑΙΚΟΥΡΑΣ_ΚΩΝΣΤΑΝΤΙΝΟΥ_ΧΡΗΣΤΟΣ">
                    <seg xml:id="ParlaMint-GR_2021-01-22-S1-commons.seg560">Ευχαριστώ πολύ, κύριε Πρόεδρε.</seg>
                    <seg xml:id="ParlaMint-GR_2021-01-22-S1-commons.seg561">Να ξεκινήσω λέγοντας ότι στις τελευταίες συνεδριάσεις του ECOFIN και του Eurogroup, Δευτέρα και Τρίτη, διανέμονται κάποιοι πίνακες, γνωστοί πίνακες. Είναι οι χάρτες του Ευρωπαϊκού Κέντρου Πρόληψης και Ελέγχου Νόσου. Αφορούν το υγειονομικό πεδίο, όχι το οικονομικό πεδίο. Αποδεικνύουν και επιβεβαιώνουν την καλύτερη συγκριτικά αντιμετώπιση της δεύτερης φάσης της κρίσεως του κορωνοϊού στο υγειονομικό πεδίο.</seg>
                    <seg xml:id="ParlaMint-GR_2021-01-22-S1-commons.seg562">Θα καταθέσω τους σχετικούς πίνακες. Από τα χρώματα και μόνο, είναι εμφανές αυτό. Προφανώς κανείς δεν μπορεί να είναι ικανοποιημένος, όταν υπάρχει μία εικόνα έξαρσης υγειονομικής κρίσης, αλλά τα στοιχεία είναι δεδομένα.</seg>
                    <seg xml:id="ParlaMint-GR_2021-01-22-S1-commons.seg563">Δεύτερη παρατήρηση. Άκουσα απ' όλα τα κόμματα της Αντιπολίτευσης να λένε ότι εκτοξεύονται τα χρέη, εκτοξεύονται τα ελλείμματα και ταυτόχρονα όλα τα κόμματα να ζητούν πρόσθετες παροχές. Δηλαδή από τη μία λένε ότι αυξάνει το έλλειμμα και το χρέος και ταυτόχρονα προτείνουν πολιτικές για να αυξηθεί ακόμα περισσότερο. Προφανώς εδώ δεν είναι ναυάγιο η πολιτική της Κυβέρνησης, είναι ναυάγιο οι θέσεις της Αντιπολίτευσης!</seg>
                    <seg xml:id="ParlaMint-GR_2021-01-22-S1-commons.seg564">Τρίτη παρατήρηση. Μια καλή συζήτηση που πρέπει να κάνουμε, νομίζω, σε αυτή την Αίθουσα είναι η σύγκριση της πρώτης οικονομικής κρίσης της τελευταίας δεκαετίας και αυτού που περνάμε σήμερα. Έχει τα ίδια χαρακτηριστικά; Στην προηγούμενη οικονομική κρίση όλα τα κόμματα που κυβερνήσαμε εφαρμόσαμε περιοριστικές δημοσιονομικές πολιτικές. Αυξήσαμε φόρους - κάποια κόμματα περισσότερο, κάποια λιγότερο - μειώσαμε μισθούς και συντάξεις, όλα τα κόμματα που κυβερνούσαμε. Ήταν περιοριστικές δημοσιονομικές πολιτικές.</seg>
                    <seg xml:id="ParlaMint-GR_2021-01-22-S1-commons.seg565">Τώρα, σε αυτή τη φάση της υγειονομικής κρίσης δεν εφαρμόζονται περιοριστικές δημοσιονομικές πολιτικές. Εφαρμόζονται επεκτατικές δημοσιονομικές πολιτικές. Στηρίζεται η κοινωνία, υπάρχει δημοσιονομική ευελιξία, θα υπάρξει δημοσιονομική ευελιξία και το 2021.</seg>
                    <seg xml:id="ParlaMint-GR_2021-01-22-S1-commons.seg566">Δεύτερη διαφορά. Τα προηγούμενα χρόνια σε δύο συγκεκριμένες περιόδους, το 2010 και το 2015, υπήρχε τεράστια εκροή καταθέσεων. Τώρα, τον τελευταίο χρόνο έχουμε αύξηση των καταθέσεων κατά 20 δισεκατομμύρια ευρώ.</seg>
                </u>
                <u xml:id="ParlaMint-GR_2021-01-22-S1-commons.u88" ana="#regular" who="#ΚΑΤΡΙΝΗΣ_ΙΩΑΝΝΗ_ΜΙΧΑΗΛ">
                    <seg xml:id="ParlaMint-GR_2021-01-22-S1-commons.seg567">Γιατί αυξήθηκαν;</seg>
                </u>
                <u xml:id="ParlaMint-GR_2021-01-22-S1-commons.u89" ana="#regular" who="#ΣΤΑΙΚΟΥΡΑΣ_ΚΩΝΣΤΑΝΤΙΝΟΥ_ΧΡΗΣΤΟΣ">
                    <seg xml:id="ParlaMint-GR_2021-01-22-S1-commons.seg568">Γιατί αυξήθηκαν οι καταθέσεις; Προφανώς, διότι ένα κομμάτι της κοινωνίας δεν μπορεί να ξοδέψει, αφού είναι κλειστή η οικονομία εν πολλοίς. Δεύτερον, διότι ένα κομμάτι της κοινωνίας αισθάνεται ανασφάλεια και θέλει να έχει στην άκρη ένα χρηματικό ποσό, μη γνωρίζοντας την έκταση και την ένταση του προβλήματος. Αν μάλιστα κάποιος δει την ανάλυση των καταθέσεων, είναι σαφές ότι αυτό προέρχεται και από χαμηλότερα στρώματα.</seg>
                    <seg xml:id="ParlaMint-GR_2021-01-22-S1-commons.seg569">Μην ξεχνάμε ότι, σε αντιδιαστολή με την προηγούμενη κρίση, ένα σημαντικό κομμάτι της κοινωνίας δεν έχει υποστεί μείωση του διαθέσιμου εισοδήματός του, όπως συνταξιούχοι, δημόσιοι υπάλληλοι. Στην προηγούμενη οικονομική κρίση αυτό είχε γίνει από διαφορετικά κόμματα.</seg>
                    <seg xml:id="ParlaMint-GR_2021-01-22-S1-commons.seg570">Άρα αυτή είναι η πραγματικότητα. Και πάνω σε αυτή στηριζόμαστε για να ασκήσουμε και να υλοποιήσουμε πολιτικές, ώστε να μη βοηθήσουμε οριζόντια, να βοηθήσουμε στοχευμένα αυτούς που έχουν πληγεί από την υγειονομική κρίση.</seg>
                    <seg xml:id="ParlaMint-GR_2021-01-22-S1-commons.seg571">Θέτονται συνήθως πολύ εύλογα ερωτήματα, τα οποία χρήζουν απαντήσεων και σίγουρα συζήτησης. Έχουμε υλοποιήσει πολιτικές για να βοηθήσουμε επενδύσεις; Πολύ εύλογο το ερώτημα και πολύ σημαντικό. Εμείς θεωρούμε ότι το έχουμε κάνει. Το έχω καταθέσει και στη Βουλή, θα το καταθέσω και σήμερα.</seg>
                    <seg xml:id="ParlaMint-GR_2021-01-22-S1-commons.seg572">Έχουμε μειώσει τριάντα εννιά φορολογικούς συντελεστές μόνιμα ή μη μόνιμα τον τελευταίο ενάμιση χρόνο. Η μείωση φορολογικών συντελεστών, η μείωση ασφαλιστικών εισφορών, τα κίνητρα τα οποία δίνεις για επενδύσεις είναι ένα στοιχείο για να προσελκύσεις επενδύσεις. Αρκεί αυτό; Όχι.</seg>
                    <seg xml:id="ParlaMint-GR_2021-01-22-S1-commons.seg573">Χρειάζεται ενίσχυση της ηλεκτρονικής διακυβέρνησης, δηλαδή μείωση της γραφειοκρατίας. Έχει γίνει αυτό αποδεδειγμένα. Αναγνωρίζεται από όλους. Θέλετε με τη μεγαλύτερη πίεση της οικονομικής κρίσης; Όμως, η αλήθεια είναι ότι σήμερα το δημόσιο λειτουργεί πιο ψηφιακά από ό,τι λειτουργούσε πριν από ενάμιση χρόνο.</seg>
                    <seg xml:id="ParlaMint-GR_2021-01-22-S1-commons.seg574">Έχουμε βοηθήσει με ρευστότητα τις επιχειρήσεις; Αυτό είναι το τρίτο στοιχείο που κοιτούν οι επιχειρήσεις. Νομίζω ότι πέρα και πάνω από τα μεγέθη - έδωσα τα στοιχεία - υπάρχει ενίσχυση της ρευστότητας.</seg>
                    <seg xml:id="ParlaMint-GR_2021-01-22-S1-commons.seg575">Τέταρτον, υλοποιούνται διαρθρωτικές αλλαγές; Προχωρούν οι αποκρατικοποιήσεις; Προχωρά η αξιοποίηση δημόσιας περιουσίας; Όλα αυτά νομίζω ότι γίνονται. Θέλουμε να γίνουν πολύ περισσότερα, αλλά αυτά που λέω με τα λόγια αποδεικνύονται πρακτικά από τη «MICROSOFT», την «PFIZER», τη «VOLKSWAGEN», τη «CISCO», την «DELOITTE», για να αναφέρω μόνο πέντε συγκεκριμένες επενδύσεις.</seg>
                    <seg xml:id="ParlaMint-GR_2021-01-22-S1-commons.seg576">Άκουσα να λέτε - και ξέρετε ότι εγώ υποστηρίζω πάντα αυτά που λέω στο παρελθόν - ότι τον Φεβρουάριο του 2020 υποστήριζα πως θα υπάρχει ανάπτυξη στην Ελλάδα. Προφανώς. Όλοι το υποστήριζαν. Ακόμα και εσείς το λέγατε. Απλά διαφωνούσαμε στο ύψος της ανάπτυξης. Η Ευρωπαϊκή Επιτροπή το έλεγε, οι θεσμοί το έλεγαν, οι πάντες το έλεγαν. Πράγματι, όλοι υποστηρίζαμε την ανάπτυξη. Διαφωνούσαμε, όμως, στο ύψος της ανάπτυξης.</seg>
                    <seg xml:id="ParlaMint-GR_2021-01-22-S1-commons.seg577">Πράγματι, είπαμε κάτι το Μάιο. Τι είπαμε; Είπαμε ότι εκτιμούμε πως θα ανακάμψουμε το 2021 με τέτοιον τρόπο που θα είναι V - shape, δηλαδή όλη η απώλεια του 2020 θα καλυφθεί το 2021. Αυτό δεν γίνεται.</seg>
                </u>
                <u xml:id="ParlaMint-GR_2021-01-22-S1-commons.u90" ana="#regular" who="#ΠΑΠΠΑΣ_ΣΤΥΛΙΑΝΟΥ_ΝΙΚΟΛΑΟΣ">
                    <seg xml:id="ParlaMint-GR_2021-01-22-S1-commons.seg578">Επιμένετε;</seg>
                </u>
                <u xml:id="ParlaMint-GR_2021-01-22-S1-commons.u91" ana="#regular" who="#ΣΤΑΙΚΟΥΡΑΣ_ΚΩΝΣΤΑΝΤΙΝΟΥ_ΧΡΗΣΤΟΣ">
                    <seg xml:id="ParlaMint-GR_2021-01-22-S1-commons.seg579">Δεν είναι αν επιμένω. Το γράφει ο προϋπολογισμός.</seg>
                    <seg xml:id="ParlaMint-GR_2021-01-22-S1-commons.seg580">Όμως, προσέξτε, αυτό δεν ισχύει μόνο στην Ελλάδα. Συνέντευξη Πάολο Τζεντιλόνι, συνέντευξη Ευρωπαίου Επιτρόπου στο «ΒΗΜΑ» πρόσφατα, στις 3 Ιανουαρίου. «Ωστόσο θα πρέπει να πούμε ότι η ιδέα μιας άμεσης ανάκαμψης υπό τη μορφή V στην Ευρώπη δεν ήταν ακριβής.». Άρα η Ελλάδα δεν είναι εξαίρεση. Σε όλη την Ευρώπη υπήρχαν εκτιμήσεις για το πώς θα κινηθεί η υγειονομική κρίση. Ακολουθήσαμε το ίδιο μοντέλο και αποδεικνύεται ότι η ένταση του δεύτερου κύματος ήταν πολύ πιο μεγάλη. Άρα δεν καλύπτονται όλες οι απώλειες του 2020 το 2021- το λέμε μέσα στον προϋπολογισμό - και αυτό αποδεικνύεται σε ευρωπαϊκό επίπεδο.</seg>
                    <seg xml:id="ParlaMint-GR_2021-01-22-S1-commons.seg581">Μας κατηγορείτε ότι συχνά αλλάζουμε τις εκτιμήσεις. Και πάλι προχθές στην Ευρωπαϊκή Επιτροπή κατατέθηκε ο πίνακας που δείχνει ότι η Ευρωπαϊκή Επιτροπή αναθεώρησε τις εκτιμήσεις της σημαντικά πέντε φορές μέσα στο 2020. Σε αυτή την πρωτόγνωρη κατάσταση ανασφάλειας και αβεβαιότητας είναι πρόδηλο ότι συχνά αλλάζουν παγκοσμίως οι εκτιμήσεις.</seg>
                    <seg xml:id="ParlaMint-GR_2021-01-22-S1-commons.seg582">Λέτε: «Μόνο εμείς υποστηρίζουμε ότι η ύφεση θα είναι 10,5% στην Ελλάδα το 2020 και η ανάπτυξη θα είναι 4,8% το 2021.» Σημερινός πίνακας που αναφέρει τι υποστηρίζουν όλοι οι άλλοι - αφήστε την Κυβέρνηση - για το 2021: ΣΕΤΕ 5,5%. ΣΕΒ 5%. Εθνική 4,6%. Πειραιώς 4,5%. Eurobank 5%. ΙΝΕ - ΓΣΕΕ 6%. Alpha 4,2%. Ελληνικό Δημοσιονομικό Συμβούλιο 4,5%. Τράπεζα της Ελλάδος 4,2%. Ευρωπαϊκή Επιτροπή 5%. ΔΝΤ 5,7%. Και το consensus όλων 4,3%. Πράγματι υπάρχει ο ΟΟΣΑ, που ήταν το αγαπημένο αφήγημα της Αξιωματικής Αντιπολίτευσης κατά τη συζήτηση του προϋπολογισμού, ο οποίος μιλάει για 0,9%.</seg>
                    <seg xml:id="ParlaMint-GR_2021-01-22-S1-commons.seg583">Εκτιμήσεις είναι αυτές. Οι εκτιμήσεις, όμως, δείχνουν ότι η ελληνική Κυβέρνηση έχει κάνει κάτι, το οποίο πιστεύει και όλος ο κόσμος ότι θα ισχύει για την ελληνική οικονομία.</seg>
                    <seg xml:id="ParlaMint-GR_2021-01-22-S1-commons.seg584">Για το δε 2020 η εκτίμηση της Ελλάδος, όπως είπα στον προϋπολογισμό, είναι για 10,5%. Αυτή τη στιγμή η εκτίμηση του εξωτερικού για την Ελλάδα είναι για 9,5%.</seg>
                    <seg xml:id="ParlaMint-GR_2021-01-22-S1-commons.seg585">Να υπενθυμίσω - και θα αξιολογηθούμε στο τέλος - ότι ο κ. Τσίπρας υποστήριζε, πριν το δεύτερο κύμα, ότι η ύφεση θα είναι τουλάχιστον 12%. Έχω εδώ τα Πρακτικά από τις 29 Ιουλίου. Αν βγει κάτω από 12% και, μάλιστα, πριν το δεύτερο κύμα, πάει να πει ότι οι πολιτικές έπιασαν. Θα το δούμε στην πορεία.</seg>
                    <seg xml:id="ParlaMint-GR_2021-01-22-S1-commons.seg586">Άκουσα τον κ. Παππά να λέει ότι είμαστε πρωταθλητές - είπατε τη λέξη «πρωταθλητές» - στην ύφεση. Εγώ ξέρω ότι το 8,5% στο εννιάμηνο είναι χαμηλότερο από το 9,5% που έχει η Ιταλία, από το 9,5% που έχει η Γαλλία και από το 11,5% που έχει η Ισπανία. Να μιλήσουμε με πραγματικά δεδομένα, προσωρινά, της ΕΛΣΤΑΤ. Θέλω να είμαι πολύ ειλικρινής, είναι προσωρινά. Όμως, με αυτά μπορούμε να μιλήσουμε.</seg>
                    <seg xml:id="ParlaMint-GR_2021-01-22-S1-commons.seg587">Τα πραγματικά στοιχεία, συνεπώς, του εννεαμήνου είναι ότι η Ελλάδα δεν είναι πρωταθλήτρια στην ύφεση. Πράγματι, δε, στο πρώτο εξάμηνο είχαμε πολύ καλύτερες επιδόσεις από την Ευρώπη και στο πρώτο τρίμηνο είχαμε ανάπτυξη.</seg>
                    <seg xml:id="ParlaMint-GR_2021-01-22-S1-commons.seg588">Λέτε: «Το τρίτο τρίμηνο, όμως, είχαμε την πιο βαθιά ύφεση.». Είναι γεγονός ότι είχαμε την πιο βαθιά ύφεση. Καλό θα ήταν, όμως…</seg>
                </u>
                <u xml:id="ParlaMint-GR_2021-01-22-S1-commons.u92" ana="#regular" who="#ΚΑΤΡΙΝΗΣ_ΙΩΑΝΝΗ_ΜΙΧΑΗΛ">
                    <seg xml:id="ParlaMint-GR_2021-01-22-S1-commons.seg589">Πτώση τζίρου.</seg>
                </u>
                <u xml:id="ParlaMint-GR_2021-01-22-S1-commons.u93" ana="#regular" who="#ΣΤΑΙΚΟΥΡΑΣ_ΚΩΝΣΤΑΝΤΙΝΟΥ_ΧΡΗΣΤΟΣ">
                    <seg xml:id="ParlaMint-GR_2021-01-22-S1-commons.seg590">Όχι, άκουσα «…και τη μεγαλύτερη ύφεση» από συνάδελφό σας.</seg>
                    <seg xml:id="ParlaMint-GR_2021-01-22-S1-commons.seg591">Καλό θα ήταν όμως - για να πάμε τώρα στον προβληματισμό σας - να ξέρουμε και τις πηγές. Γιατί η Ελλάδα είχε τη βαθύτερη ύφεση στο τρίτο τρίμηνο;</seg>
                    <seg xml:id="ParlaMint-GR_2021-01-22-S1-commons.seg592">Διότι η ύφεση στον τουρισμό, στις εξαγωγές υπηρεσιών, ήταν 80%, όταν ο μέσος ευρωπαϊκός όρος ήταν 18%.</seg>
                </u>
                <u xml:id="ParlaMint-GR_2021-01-22-S1-commons.u94" ana="#regular" who="#ΠΑΠΠΑΣ_ΣΤΥΛΙΑΝΟΥ_ΝΙΚΟΛΑΟΣ">
                    <seg xml:id="ParlaMint-GR_2021-01-22-S1-commons.seg593">Το ξέραμε από την αρχή.</seg>
                </u>
                <u xml:id="ParlaMint-GR_2021-01-22-S1-commons.u95" ana="#regular" who="#ΣΤΑΙΚΟΥΡΑΣ_ΚΩΝΣΤΑΝΤΙΝΟΥ_ΧΡΗΣΤΟΣ">
                    <seg xml:id="ParlaMint-GR_2021-01-22-S1-commons.seg594">Ναι, αλλά από τη μία κατηγορούσατε την Κυβέρνηση για το τι κάνει στο υγειονομικό πεδίο για τον τουρισμό και από την άλλη λέτε «ξέραμε ότι θα χάσουμε πολύ από τον τουρισμό». Είναι αντιφατικά.</seg>
                    <seg xml:id="ParlaMint-GR_2021-01-22-S1-commons.seg595">Ποιο, όμως, έχει ενδιαφέρον ως στοιχείο; Η Ελλάδα είχε στο τρίτο τρίμηνο τη δεύτερη υψηλότερη ιδιωτική και δημόσια κατανάλωση στην Ευρώπη. Γιατί αυτό; Γιατί εφαρμόσαμε πολιτικές που ενίσχυσαν τα εισοδήματα των Ελλήνων πολιτών προκειμένου να δαπανήσουν. Χάσαμε από τον τουρισμό, που δεν ήρθε από το εξωτερικό, καταστροφή στο τρίτο τρίμηνο, αλλά κερδίσαμε από τους Έλληνες πολίτες, οι οποίοι ξόδευαν με βάση αυτά που εμείς δώσαμε και έπιασαν τόπο στην ελληνική οικονομία. Τα συγκεκριμένα στατιστικά στοιχεία τα έχω καταθέσει στα Πρακτικά.</seg>
                    <seg xml:id="ParlaMint-GR_2021-01-22-S1-commons.seg596">Κύριε Παππά, δεν μου ξέφυγαν τα 5,5 δισεκατομμύρια ευρώ για το Ταμείο Ανάκαμψης το 2021, αυτά λέει ο προϋπολογισμός. Τα 5,5 δισεκατομμύρια ευρώ είναι ένα σημαντικό χρηματικό ποσό εισροής πόρων το 2021. Ό,τι λέει ο προϋπολογισμός το επανέλαβα, δεν μου ξέφυγε κάτι.</seg>
                    <seg xml:id="ParlaMint-GR_2021-01-22-S1-commons.seg597">Είπατε για «ζόμπι» επιχειρήσεις. Να κάνουμε μια εξήγηση. Εμείς στηρίζουμε και θα στηρίζουμε την πραγματική οικονομία. Στηρίζουμε και θα στηρίζουμε τις υγιείς επιχειρήσεις, κυρίως τις μικρές και τις μικρομεσαίες. Δεν στηρίζουμε και δεν θα στηρίξουμε την γκρίζα οικονομία. Αυτό πρέπει να είναι σαφές σε όλους. Άρα την υγιή επιχειρηματικότητα θα συνεχίζουμε να τη στηρίζουμε. Για παράδειγμα, δεν νομίζω να είναι φυσιολογικό κάποιες επιχειρήσεις να μην έχουν τζίρο αναφοράς 150 ευρώ τον μήνα το 2019. Είναι στοιχείο προβληματισμού. Αυτό θα το δούμε στην πορεία. Άρα στηρίζουμε την υγιή επιχειρηματικότητα.</seg>
                    <seg xml:id="ParlaMint-GR_2021-01-22-S1-commons.seg598">Άκουσα για τα μηδενικά και για τα μέτρα τα οποία έρχονται. Θα επιμείνω ότι εμείς δεν θα ακολουθήσουμε τον δρόμο της ανεύθυνης πλειοδοσίας της Αξιωματικής Αντιπολίτευσης και άλλων κομμάτων της Αντιπολίτευσης, θα επιμείνω στον όρο. Δεν άκουσα ούτε στις δευτερολογίες το συνολικό ποσό των προτεινόμενων μέτρων. Μου λέτε «προτείνουμε επιστρεπτέα προκαταβολή 5,5 δισεκατομμυρίων» και τελεία. Τα άλλα μέτρα; Είπατε μια σειρά από μέτρα. Πόσα είναι, θέλω το συνολικό ποσό, ένα νούμερο, το συνολικό κόστος.</seg>
                    <seg xml:id="ParlaMint-GR_2021-01-22-S1-commons.seg599">Εμείς ερχόμαστε και λέμε ότι το συνολικό κόστος αυτή τη στιγμή στον προϋπολογισμό είναι 7,5 δισεκατομμύρια. Εκεί που υπάρχουν κάποια μηδενικά είναι γιατί δεν μπορούμε να εκτιμήσουμε τη δυναμική της υγειονομικής κρίσης.</seg>
                    <seg xml:id="ParlaMint-GR_2021-01-22-S1-commons.seg600">Εκ προοιμίου θα σας πω ότι, για παράδειγμα, βλέπετε ένα μηδενικό στην αποζημίωση ακτοπλοϊκών γραμμών. Δεν ξέρουμε τον Νοέμβριο του 2020 πώς θα είναι οι ακτοπλοϊκές γραμμές τον Ιούνιο του 2021. Όμως, από το αποθεματικό των 3 δισεκατομμυρίων θα κατανεμηθούν πόροι στις γραμμές που έχουν τα μηδενικά. Πότε όμως; Όταν έχουμε εικόνα του βαθμού που πρέπει να ενισχύσουμε συγκεκριμένους κλάδους της οικονομίας. Άρα εμείς έχουμε ένα συγκεκριμένο χρηματικό ποσό και αυτό το κατανέμουμε με τον πλέον υπεύθυνο τρόπο.</seg>
                </u>
                <u xml:id="ParlaMint-GR_2021-01-22-S1-commons.u96" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg601">Κύριε Υπουργέ, ολοκληρώστε, παρακαλώ.</seg>
                </u>
                <u xml:id="ParlaMint-GR_2021-01-22-S1-commons.u97" ana="#regular" who="#ΣΤΑΙΚΟΥΡΑΣ_ΚΩΝΣΤΑΝΤΙΝΟΥ_ΧΡΗΣΤΟΣ">
                    <seg xml:id="ParlaMint-GR_2021-01-22-S1-commons.seg602">Είπατε για την επιστρεπτέα, πόσοι υπέβαλαν αιτήσεις. Θα ήθελα να περιμένουμε λίγες ημέρες να δούμε τα στοιχεία, διότι η πρώτη ανάγνωση των στοιχείων δείχνει ότι πολλές, χιλιάδες επιχειρήσεις, που υπέβαλαν αιτήσεις έχουν αύξηση τζίρου το τελευταίο τετράμηνο του 2020 σε σχέση με το 2019. Είναι πολλές, εκατοντάδες χιλιάδες επιχειρήσεις. Όμως, θα περιμένουμε τα επικαιροποιημένα στοιχεία του ΦΠΑ, προκειμένου να δούμε ποια είναι η πραγματικότητα. Σε κάθε περίπτωση, σκοπός μας είναι να εκταμιεύσουμε πόρους από τα μέσα της επόμενης εβδομάδας.</seg>
                    <seg xml:id="ParlaMint-GR_2021-01-22-S1-commons.seg603">Φανταστείτε ότι υπέβαλαν πολλές χιλιάδες επιχειρήσεις που είχαν αύξηση τζίρου τους τέσσερις τελευταίους μήνες του 2020 σε σχέση με το 2019. Αυτό είναι κάτι το οποίο θα πρέπει να το αξιολογήσουμε και να το δούμε.</seg>
                    <seg xml:id="ParlaMint-GR_2021-01-22-S1-commons.seg604">Λέτε αν τα μέτρα που λέμε για το 2021 θα ισχύσουν και το 2022. Δεν αποφασίζουμε εν κενώ. Εσείς εδώ, και η Πρόεδρος, είπατε διάφορα πράγματα σαν να είμαστε εν κενώ. Είμαστε μέλος της Ευρωπαϊκής Ένωσης, είμαστε μέλος του Eurogroup. Οι αποφάσεις είναι συλλογικές. Έχει δίκιο το ΚΚΕ.</seg>
                    <seg xml:id="ParlaMint-GR_2021-01-22-S1-commons.seg605">Λέτε συνεχώς: «Δεσμεύεστε από τώρα ότι τα μέτρα θα είναι μόνιμα;». Μα, πώς να δεσμευτώ, όταν η χώρα είναι σε καθεστώς ενισχυμένης εποπτείας…</seg>
                </u>
                <u xml:id="ParlaMint-GR_2021-01-22-S1-commons.u98" ana="#regular" who="#ΚΑΤΡΙΝΗΣ_ΙΩΑΝΝΗ_ΜΙΧΑΗΛ">
                    <seg xml:id="ParlaMint-GR_2021-01-22-S1-commons.seg606">Μη λέτε ψέματα! Δεν τα είπαμε αυτά.</seg>
                </u>
                <u xml:id="ParlaMint-GR_2021-01-22-S1-commons.u99" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg607">Κύριε Κατρίνη, δεν σας διέκοψε.</seg>
                </u>
                <u xml:id="ParlaMint-GR_2021-01-22-S1-commons.u100" ana="#regular" who="#ΣΤΑΙΚΟΥΡΑΣ_ΚΩΝΣΤΑΝΤΙΝΟΥ_ΧΡΗΣΤΟΣ">
                    <seg xml:id="ParlaMint-GR_2021-01-22-S1-commons.seg608">...και υποχρεωνόμαστε όλα τα κράτη - μέλη της Ευρωζώνης να ακολουθούμε συγκεκριμένες πολιτικές στην παρένθεση - τη χρονική - του κορωνοϊού;</seg>
                    <seg xml:id="ParlaMint-GR_2021-01-22-S1-commons.seg609">Άρα είμαι πολύ ειλικρινής. Έχουμε εφαρμόσει πολλές μόνιμες πολιτικές μειώσεων φόρων - ΕΝΦΙΑ, φόρων στις επιχειρήσεις, στα μερίσματα, στα χαμηλότερα εισοδηματικά στρώματα στα φυσικά πρόσωπα - και μόνιμες μειώσεις ασφαλιστικών εισφορών.</seg>
                    <seg xml:id="ParlaMint-GR_2021-01-22-S1-commons.seg610">Έχουμε και μέτρα που δεν έχουν μόνιμο χαρακτήρα. Γιατί δεν έχουν μόνιμο χαρακτήρα; Δεν μπορούν να έχουν λόγω των ευρωπαϊκών αποφάσεων. Δεσμεύομαι, όμως, και δεσμευόμαστε, όταν κλείσει η παρένθεση της υγειονομικής κρίσης, να επανέλθουμε στην ορθή δημοσιονομική πολιτική των μόνιμων μειώσεων φόρων και ασφαλιστικών εισφορών, όπως κάναμε και στο παρελθόν, με βάση τις δημοσιονομικές δυνατότητες της χώρας και τις δημοσιονομικές προτεραιότητες της Κυβέρνησης.</seg>
                    <seg xml:id="ParlaMint-GR_2021-01-22-S1-commons.seg611">Και κλείνω. Δεν μίλησα καθόλου για το θεσμικό πλαίσιο της ρύθμισης οφειλών και της παροχής δεύτερης ευκαιρίας.</seg>
                    <seg xml:id="ParlaMint-GR_2021-01-22-S1-commons.seg612">Ξέρω, κύριε Πρόεδρε, ότι πάντα έχετε μια αδυναμία, όταν είμαι συγκεκριμένος. Άρα θα μου δώσετε δύο λεπτά.</seg>
                    <seg xml:id="ParlaMint-GR_2021-01-22-S1-commons.seg613">Η πραγματικότητα είναι διαφορετική από αυτή που παρουσιάσατε. Το νέο ενιαίο θεσμικό πλαίσιο έχει ως στόχο την αποφυγή της πτώχευσης, το αντίθετο από ό,τι συστηματικά κινδυνολογείτε. Γι' αυτό περιέχει δύο άξονες: την πρόληψη της πτώχευσης και την αντιμετώπιση αυτής. Εννοώ την πρόληψη μέσω δημιουργίας μηχανισμών έγκαιρης προειδοποίησης και την αντιμετώπιση μέσω του εξωδικαστικού μηχανισμού ρύθμισης οφειλών.</seg>
                    <seg xml:id="ParlaMint-GR_2021-01-22-S1-commons.seg614">Και, πράγματι, υπάρχουν διακόσιες σαράντα δόσεις, με τις οποίες σώζει ο πολίτης όλη την περιουσία του. Αν, ωστόσο, ένας οφειλέτης αδυνατεί να εξοφλήσει τα χρέη του, ακόμα και με ευνοϊκή ρύθμιση σε ως είκοσι έτη, τότε στην πράξη έχει πτωχεύσει και σε αυτή την περίπτωση ο νόμος μιλάει για απαλλαγή από όλες τις οφειλές, εφόσον δεν είναι δόλιος, ώστε να έχει δεύτερη ευκαιρία. Και, φυσικά, προβλέπονται συγκεκριμένα μέτρα κοινωνικής πρόνοιας για τα ευάλωτα νοικοκυριά.</seg>
                    <seg xml:id="ParlaMint-GR_2021-01-22-S1-commons.seg615">Στη «ΓΕΦΥΡΑ» - μιας και ενδιαφέρεστε όλοι για τα στοιχεία - για πρώτη φορά η Κυβέρνηση βοηθά ενήμερους δανειολήπτες. Θέλω να σας πω ότι με τα σημερινά στοιχεία - ουσιαστικά με αυτά που έχω μέχρι σήμερα, αλλά είναι για το τέλος του έτους - , υποβλήθηκαν εκατόν εξήντα χιλιάδες τετρακόσιες εβδομήντα επτά αιτήσεις μέχρι τέλος Οκτωβρίου, έχουν ήδη λάβει έγκριση μέχρι τέλος Δεκεμβρίου εβδομήντα τέσσερις χιλιάδες τετρακόσιες είκοσι αιτήσεις, επιδοτήθηκαν πενήντα οκτώ χιλιάδες εκατόν εξήντα δάνεια και τριάντα εννέα χιλιάδες τριακόσιοι τριάντα οκτώ δικαιούχοι. Το συνολικό ποσό είναι 23,2 εκατομμύρια ευρώ. Δεν είναι αυτό που είχαμε στον προϋπολογισμό, γιατί οι πολίτες είναι σε αναστολή. Αφού οι πολίτες είναι σε αναστολή δόσεων, πώς θα πάνε να κάνουν ρύθμιση; Γι' αυτό είναι σημαντικό ότι εμείς θα βοηθάμε τους πολίτες και όταν αρθεί η αναστολή.</seg>
                    <seg xml:id="ParlaMint-GR_2021-01-22-S1-commons.seg616">Κι αυτό που είπατε, κύριε συνάδελφε, ότι θα κάνουμε τη «ΓΕΦΥΡΑ 2»…</seg>
                </u>
                <u xml:id="ParlaMint-GR_2021-01-22-S1-commons.u101" ana="#regular" who="#ΚΑΤΡΙΝΗΣ_ΙΩΑΝΝΗ_ΜΙΧΑΗΛ">
                    <seg xml:id="ParlaMint-GR_2021-01-22-S1-commons.seg617">…(Δεν ακούστηκε)</seg>
                </u>
                <u xml:id="ParlaMint-GR_2021-01-22-S1-commons.u102" ana="#regular" who="#ΣΤΑΙΚΟΥΡΑΣ_ΚΩΝΣΤΑΝΤΙΝΟΥ_ΧΡΗΣΤΟΣ">
                    <seg xml:id="ParlaMint-GR_2021-01-22-S1-commons.seg618">Αφήστε να ολοκληρώσω. Μιλάτε συνέχεια!</seg>
                    <seg xml:id="ParlaMint-GR_2021-01-22-S1-commons.seg619">Είπατε ότι θα κάνουμε τη «ΓΕΦΥΡΑ 2» με τις επιχειρήσεις και με τον ρυθμό που πάμε, μπορεί να βοηθήσουμε μια επιχείρηση τον Σεπτέμβριο. Μα, και τότε θέλει βοήθεια η επιχείρηση. Διότι, όταν είναι σε αναστολή, δεν θέλει βοήθεια. Τη θέλει, μόλις αρθεί αυτό. Και ξέρετε ότι είναι ευρωπαϊκός κανόνας το εννιάμηνο. Δεν είναι η Κυβέρνηση, αλλά η ΕΒΑ που το έβγαλε και έδωσε οδηγία σε όλες τις χώρες να πρέπει το κράτος να είναι κοντά στην επιχείρηση, για να τη στηρίξει στα επόμενα βήματα.</seg>
                    <seg xml:id="ParlaMint-GR_2021-01-22-S1-commons.seg620">Συνεπώς θα συνεχίσουμε να δουλεύουμε με νοικοκυροσύνη το ταμείο της χώρας. Θα συνεχίσουμε να εργαζόμαστε με στιβαρότητα, με σεμνότητα, με σοβαρότητα και με υπευθυνότητα, έτσι ώστε η οικονομία να επανέλθει το συντομότερο δυνατό σε πλήρη λειτουργία και η κοινωνία να παραμείνει όρθια.</seg>
                    <seg xml:id="ParlaMint-GR_2021-01-22-S1-commons.seg621">Σας ευχαριστώ πολύ.</seg>
                </u>
                <u xml:id="ParlaMint-GR_2021-01-22-S1-commons.u103" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg622">Κυρίες και κύριοι συνάδελφοι, κηρύσσεται περαιωμένη η συζήτηση επί της υπ' αριθμόν 5/5/18-11-2020 επίκαιρης επερώτησης που κατετέθη από τους Βουλευτές του Κινήματος Αλλαγής προς τους Υπουργούς Οικονομικών, Ανάπτυξης και Επενδύσεων, Υγείας και Αγροτικής Ανάπτυξης και Τροφίμων.</seg>
                    <seg xml:id="ParlaMint-GR_2021-01-22-S1-commons.seg623">Πριν προχωρήσουμε στη συζήτηση των προγραμματισμένων για σήμερα επικαίρων ερωτήσεων έχω την τιμή να ανακοινώσω στο Σώμα το δελτίο επικαίρων ερωτήσεων της Δευτέρας 25 Ιανουαρίου 2021:</seg>
                    <seg xml:id="ParlaMint-GR_2021-01-22-S1-commons.seg624">Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρα 130, παράγραφοι 2 και 3, και 132 παράγραφος 2 του Κανονισμού της Βουλής)</seg>
                    <seg xml:id="ParlaMint-GR_2021-01-22-S1-commons.seg625">1. Η με αριθμό 295/15-1-2021 επίκαιρη ερώτηση του Βουλευτή Κυκλάδων του ΣΥΡΙΖΑ - Προοδευτική Συμμαχία κ. Νικόλαου Συρμαλένιου προς τον Υπουργό Υγείας, με θέμα: «Αρρυθμίες στο σύστημα εμβολιασμού στις Κυκλάδες και ανάγκη άμεσης κατάρτισης επιχειρησιακού σχεδίου για τα νησιά».</seg>
                    <seg xml:id="ParlaMint-GR_2021-01-22-S1-commons.seg626">2. Η με αριθμό 292/13-1-2021 επίκαιρη ερώτηση του Ε΄ Αντιπροέδρου της Βουλής και Βουλευτή Αρκαδίας του Κινήματος Αλλαγής κ. Οδυσσέα Κωνσταντινόπουλου προς τον Υπουργό Περιβάλλοντος και Ενέργειας, με θέμα: «Να ανακληθεί άμεσα η απαράδεκτη ξαφνική περικοπή των πόρων του Πράσινου Ταμείου κατά 85% που προορίζονται για την απολιγνιτοποίηση στην περιοχή της Μεγαλόπολης».</seg>
                    <seg xml:id="ParlaMint-GR_2021-01-22-S1-commons.seg627">3. Η με αριθμό 317/18-1-2021 επίκαιρη ερώτηση του Βουλευτή Ηρακλείου του Κομμουνιστικού Κόμματος Ελλάδας κ. Μανώλη Συντυχάκη προς τον Υπουργό Υγείας, με θέμα: «Τα προβλήματα σχετικά με την επάρκεια και την ασφάλεια της Μονάδας Εντατικής Παρακολούθησης Καρδιοπαθών (ΜΕΠΚ) του ΠΑΓΝΗ».</seg>
                    <seg xml:id="ParlaMint-GR_2021-01-22-S1-commons.seg628">4. Η με αριθμό 304/18-1-2021 επίκαιρη ερώτηση του Βουλευτή Β2΄ Δυτικού Τομέα Αθηνών του ΜέΡΑ25 κ. Κρίτωνα Αρσένη προς τον Υπουργό Περιβάλλοντος και Ενέργειας, με θέμα: «Άμεση λήψη μέτρων για την αποτροπή της εξαφάνισης των πλατάνων στη χώρα. Σήμα κινδύνου από Πελοπόννησο, Ήπειρο και Στερεά».</seg>
                    <seg xml:id="ParlaMint-GR_2021-01-22-S1-commons.seg629">Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου (Άρθρα 130, παράγραφοι 2 και 3, και 132 παράγραφος 2 του Κανονισμού της Βουλής)</seg>
                    <seg xml:id="ParlaMint-GR_2021-01-22-S1-commons.seg630">1. Η με αριθμό 297/15-1-2021 επίκαιρη ερώτηση του Βουλευτή Β3΄ Νότιου Τομέα Αθηνών του ΣΥΡΙΖΑ - Προοδευτική Συμμαχία κ. Ιωάννη Μπαλάφα προς τον Υπουργό Υγείας, με θέμα: «Προστασία των ατόμων με σακχαρώδη διαβήτη».</seg>
                    <seg xml:id="ParlaMint-GR_2021-01-22-S1-commons.seg631">2. Η με αριθμό 315/18-1-2021 επίκαιρη ερώτηση του Βουλευτή Επικρατείας του Κινήματος Αλλαγής κ. Γεώργιου Καμίνη προς τον Υπουργό Προστασίας του Πολίτη, με θέμα: «Σχέδιο Βορέας και διαχείριση των χιονοπτώσεων».</seg>
                    <seg xml:id="ParlaMint-GR_2021-01-22-S1-commons.seg632">3. Η με αριθμό 321/18-1-2021 επίκαιρη ερώτηση του ΣΤ΄ Αντιπροέδρου της Βουλής και Βουλευτή Λάρισας του Κομμουνιστικού Κόμματος Ελλάδας κ. Γεωργίου Λαμπρούλη προς τον Υπουργό Υγείας, με θέμα: «Την αποκατάσταση της λειτουργίας του Γενικού Νοσοκομείου Λάρισας (ΓΝΛ)».</seg>
                    <seg xml:id="ParlaMint-GR_2021-01-22-S1-commons.seg633">4. Η με αριθμό 305/18-1-2021 επίκαιρη ερώτηση του Βουλευτή Β2΄ Δυτικού Τομέα Αθηνών του ΜέΡΑ25 κ. Κρίτωνα Αρσένη προς τον Υπουργό Περιβάλλοντος και Ενέργειας, με θέμα: «Προστασία λίμνης Κουμουνδούρου».</seg>
                    <seg xml:id="ParlaMint-GR_2021-01-22-S1-commons.seg634">5. Η με αριθμό 299/15-1-2021 επίκαιρη ερώτηση του Βουλευτή Β΄ Πειραιώς του ΣΥΡΙΖΑ - Προοδευτική Συμμαχία κ. Ιωάννη Ραγκούση προς τον Υπουργό Περιβάλλοντος και Ενέργειας, με θέμα: «Νέα περιβαλλοντική αδικία στο Σχιστό Περάματος, Κερατσινίου - Δραπετσώνας. Εν μέσω έξαρσης της πανδημίας, με αντισυνταγματική νομοθετική πρωτοβουλία του Υπουργού Περιβάλλοντος και Ενέργειας αδειοδοτήθηκε σταθμός μεταφόρτωσης απορριμμάτων, ενώ με απόφαση του Περιφερειάρχη Αττικής προχωρά δημιουργία μονάδας επεξεργασίας απορριμμάτων, μολονότι εκκρεμεί η αναθεώρηση του Περιφερειακού Σχεδίου Διαχείρισης Αποβλήτων (ΠΕΣΔΑ) Αττικής, καθώς και ο νέος νόμος για την ανακύκλωση».</seg>
                    <seg xml:id="ParlaMint-GR_2021-01-22-S1-commons.seg635">6. Η με αριθμό 298/15-1-2021 επίκαιρη ερώτηση της Βουλευτού Β2΄ Δυτικού Τομέα Αθηνών του Κινήματος Αλλαγής κ. Κωνσταντίνας (Νάντιας) Γιαννακοπούλου προς τον Υπουργό Εργασίας και Κοινωνικών Υποθέσεων, με θέμα: «Αδικαιολόγητη η μετακίνηση της Γενικής Γραμματείας Ισότητας Φύλων (ΓΓΙΦ) προς το Υπουργείο Εργασίας και η υποβάθμιση του ρόλου της».</seg>
                    <seg xml:id="ParlaMint-GR_2021-01-22-S1-commons.seg636">7. Η με αριθμό 312/18-1-2021 επίκαιρη ερώτηση του Βουλευτή Β3΄ Νότιου Τομέα Αθηνών του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Εργασίας και Κοινωνικών Υποθέσεων, με θέμα: «Ανάκληση των απολύσεων εργατών από τον Αγροτικό Πτηνοτροφικό Συνεταιρισμό Ιωαννίνων Α.Π.Σ.Ι "Η ΠΙΝΔΟΣ"».</seg>
                    <seg xml:id="ParlaMint-GR_2021-01-22-S1-commons.seg637">8. Η με αριθμό 306/18-1-2021 επίκαιρη ερώτηση του Βουλευτή Β2΄ Δυτικού Τομέα Αθηνών του ΜέΡΑ25 κ. Κρίτωνα Αρσένη προς τον Υπουργό Περιβάλλοντος και Ενέργειας, με θέμα: «Εκτροπή Αχελώου: Ο Πρωθυπουργός ανακοινώνει την παραβίαση των αποφάσεων του Συμβουλίου της Επικρατείας (Σ.τ.Ε.)».</seg>
                    <seg xml:id="ParlaMint-GR_2021-01-22-S1-commons.seg638">9. Η με αριθμό 311/18-1-2021 επίκαιρη ερώτηση του Βουλευτή Κορινθίας του ΣΥΡΙΖΑ - Προοδευτική Συμμαχία κ. Γεωργίου Ψυχογιού προς τον Υπουργό Ψηφιακής Διακυβέρνησης, με θέμα: «Επιτακτική η ανάγκη ενίσχυσης των ΕΛΤΑ στην Κορινθία. Κανένα κλείσιμο καταστήματος, διασφάλιση της απρόσκοπτης λειτουργίας τους και εκπλήρωσης του κοινωνικού τους ρόλου».</seg>
                    <seg xml:id="ParlaMint-GR_2021-01-22-S1-commons.seg639">10. Η με αριθμό 302/18-1-2021 επίκαιρη ερώτηση του Βουλευτή Βοιωτίας του Κινήματος Αλλαγής κ. Γεώργιου Μουλκιώτη προς τον Υπουργό Εργασίας και Κοινωνικών Υποθέσεων, με θέμα: «Μέτρα για την αποτελεσματική προστασία εργαζομένων στην Περιφερειακή Ενότητα Βοιωτίας».</seg>
                    <seg xml:id="ParlaMint-GR_2021-01-22-S1-commons.seg640">11. Η με αριθμό 308/18-1-2021 επίκαιρη ερώτηση του Βουλευτή Β2΄ Δυτικού Τομέα Αθηνών του ΜέΡΑ25 κ. Κρίτωνα Αρσένη προς τον Υπουργό Περιβάλλοντος και Ενέργειας, με θέμα: «Πάγωμα αιολικών πάρκων εντός του Δικτύου «NATURA 2000»».</seg>
                    <seg xml:id="ParlaMint-GR_2021-01-22-S1-commons.seg641">12. Η με αριθμό 309/18-1-2021 επίκαιρη ερώτηση του Βουλευτή Β2΄ Δυτικού Τομέα Αθηνών του ΜέΡΑ25 κ. Κρίτωνα Αρσένη προς τον Υπουργό Περιβάλλοντος και Ενέργειας, με θέμα: «Θεσσαλονίκη: ΔΕΘ όπως Ελληνικό. Από μητροπολιτικό πάρκο σε μητροπολιτική κερδοσκοπία γης».</seg>
                    <seg xml:id="ParlaMint-GR_2021-01-22-S1-commons.seg642">13. Η με αριθμό 310/18-1-2021 επίκαιρη ερώτηση του Βουλευτή Β2΄ Δυτικού Τομέα Αθηνών του ΜέΡΑ25 κ. Κρίτωνα Αρσένη προς τον Υπουργό Περιβάλλοντος και Ενέργειας, με θέμα: «Καταγγελίες για μηχανοκίνητο αθλητισμό (motocross) εντός δρυμών και προστατευόμενων περιοχών».</seg>
                    <seg xml:id="ParlaMint-GR_2021-01-22-S1-commons.seg643">ΑΝΑΦΟΡΕΣ - ΕΡΩΤΗΣΕΙΣ (Άρθρο 130 παράγραφος 5 του Κανονισμού της Βουλής)</seg>
                    <seg xml:id="ParlaMint-GR_2021-01-22-S1-commons.seg644">1. Η με αριθμό 1580/10-11-2020 ερώτηση του Α΄ Αντιπροέδρου της Βουλής και Βουλευτή Α΄ Αθηνών της Νέας Δημοκρατίας κ. Νικήτα Κακλαμάνη προς τον Υπουργό Υγείας, με θέμα: «Καθυστέρηση πληρωμής εφημεριών προσωπικού του Εθνικού Κέντρου Επιχειρήσεων Υγείας (Ε.Κ.ΕΠ.Υ.)».</seg>
                    <seg xml:id="ParlaMint-GR_2021-01-22-S1-commons.seg645">2. Η με αριθμό 1432/340/4-11-2020 ερώτηση και αίτηση κατάθεσης εγγράφων του Βουλευτή Β΄ Θεσσαλονίκης του ΣΥΡΙΖΑ - Προοδευτική Συμμαχία κ. Σωκράτη Φάμελλου προς τον Υπουργό Περιβάλλοντος και Ενέργειας, με θέμα: «Παραμένει σε εκκρεμότητα η ταυτοποίηση της πηγής δυσοσμίας στο πολεοδομικό συγκρότημα Βόλου».</seg>
                    <seg xml:id="ParlaMint-GR_2021-01-22-S1-commons.seg646">3. Η με αριθμό 2822/416/18-12-2020 ερώτηση και αίτηση κατάθεσης εγγράφων του Βουλευτή Ηρακλείου του Κινήματος Αλλαγής κ. Βασίλειου Κεγκέρογλου προς τον Υπουργό Εργασίας και Κοινωνικών Υποθέσεων, με θέμα: «Εκκρεμείς αιτήσεις συνταξιοδότησης Κρήτης».</seg>
                    <seg xml:id="ParlaMint-GR_2021-01-22-S1-commons.seg647">4. Η με αριθμό 2800/17-12-2020 ερώτηση του Βουλευτή Β΄ Θεσσαλονίκης του ΣΥΡΙΖΑ - Προοδευτική Συμμαχία κ. Σωκράτη Φάμελλου προς τον Υπουργό Περιβάλλοντος και Ενέργειας, με θέμα: «Προτίθεται η Κυβέρνηση να δώσει παράταση για την ολοκλήρωση των αιτήσεων των μικρομεσαίων παραγωγών Ανανεώσιμων Πηγών Ενέργειας (ΑΠΕ) και των Ενεργειακών Κοινοτήτων;».</seg>
                    <seg xml:id="ParlaMint-GR_2021-01-22-S1-commons.seg648">5. Η με αριθμό 2576/11-12-2020 ερώτηση του Βουλευτή Ηρακλείου του Κινήματος Αλλαγής κ. Βασίλειου Κεγκέρογλου προς τον Υπουργό Εργασίας και Κοινωνικών Υποθέσεων, με θέμα: «Άμεσες ενέργειες για να ενταχθούν οι φορτοεκφορτωτές στους δικαιούχους της αποζημίωσης ειδικού σκοπού».</seg>
                    <seg xml:id="ParlaMint-GR_2021-01-22-S1-commons.seg649">6. Η με αριθμό 2824/417/18-12-2020 ερώτηση και αίτηση κατάθεσης εγγράφων του Βουλευτή Β΄ Θεσσαλονίκης του ΣΥΡΙΖΑ - Προοδευτική Συμμαχία κ. Σωκράτη Φάμελλου προς τον Υπουργό Περιβάλλοντος και Ενέργειας, με θέμα: «Γιατί δεν εφαρμόζονται τα νομοθετημένα και υποχρεωτικά κίνητρα για την ανακύκλωση και την κυκλική οικονομία και τα αντικίνητρα για την ταφή απορριμμάτων;»</seg>
                </u>
                <u xml:id="ParlaMint-GR_2021-01-22-S1-commons.u104" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg650">Κυρίες και κύριοι συνάδελφοι, εισερχόμαστε στη συζήτηση των ΕΠΙΚΑΙΡΩΝ ΕΡΩΤΗΣΕΩΝ</seg>
                    <seg xml:id="ParlaMint-GR_2021-01-22-S1-commons.seg651">Κατ' αρχάς έχω την τιμή να σας ανακοινώσω ότι με έγγραφό του ο Γενικός Γραμματέας Νομικών και Κοινοβουλευτικών Θεμάτων ενημερώνει το Σώμα για τα εξής:</seg>
                    <seg xml:id="ParlaMint-GR_2021-01-22-S1-commons.seg652">«Με την παρούσα σάς ενημερώνουμε σχετικά με τη συζήτηση των επικαίρων ερωτήσεων, στο πλαίσιο του κοινοβουλευτικού ελέγχου, ότι την Παρασκευή 22 Ιανουαρίου 2021 οι επίκαιρες ερωτήσεις που θα συζητηθούν είναι οι κάτωθι:</seg>
                    <seg xml:id="ParlaMint-GR_2021-01-22-S1-commons.seg653">Η υπ' αριθμόν 318/18-1-2021 επίκαιρη ερώτηση, η οποία θα απαντηθεί από τον Αναπληρωτή Υπουργό Οικονομικών κ. Θεόδωρο Σκυλακάκη.</seg>
                    <seg xml:id="ParlaMint-GR_2021-01-22-S1-commons.seg654">Η υπ' αριθμόν 2742/16-12-2020 επίκαιρη ερώτηση, η οποία θα απαντηθεί από τον Υφυπουργό Οικονομικών κ. Γεώργιο Ζαββό.</seg>
                    <seg xml:id="ParlaMint-GR_2021-01-22-S1-commons.seg655">Η υπ' αριθμόν 2211/385/30-11-2020 ερώτηση και αίτηση κατάθεσης εγγράφων, η οποία θα απαντηθεί από τον Υφυπουργό Παιδείας και Θρησκευμάτων κ. Ευάγγελο Συρίγο.</seg>
                    <seg xml:id="ParlaMint-GR_2021-01-22-S1-commons.seg656">Η υπ' αριθμόν 300/16-1-2021 επίκαιρη ερώτηση, η οποία θα απαντηθεί από τον Υφυπουργό Πολιτισμού και Αθλητισμού κ. Ελευθέριο Αυγενάκη.».</seg>
                    <seg xml:id="ParlaMint-GR_2021-01-22-S1-commons.seg657">Ξεκινούμε, λοιπόν, τη σημερινή συζήτηση με την τελευταία ερώτηση που μόλις ανέφερα, η οποία όντως είναι πολύ επίκαιρη.</seg>
                    <seg xml:id="ParlaMint-GR_2021-01-22-S1-commons.seg658">Πρόκειται για την πρώτη με αριθμό 300/16-1-2021 επίκαιρη ερώτηση πρώτου κύκλου της Βουλευτού Α΄ Αθηνών της Νέας Δημοκρατίας κ. Φωτεινής Πιπιλή προς την Υπουργό Πολιτισμού και Αθλητισμού, με θέμα: «Υπόθεση Μπεκατώρου: μέτρα από το Υπουργείο για την εξάλειψη ανάλογων φαινομένων».</seg>
                    <seg xml:id="ParlaMint-GR_2021-01-22-S1-commons.seg659">Κυρία Πιπιλή, έχετε τον λόγο για δύο λεπτά, για να αναπτύξετε την ερώτησή σας.</seg>
                </u>
                <u xml:id="ParlaMint-GR_2021-01-22-S1-commons.u105" ana="#regular" who="#ΠΙΠΙΛΗ_ΑΝΔΡΕΑ_ΦΩΤΕΙΝΗ">
                    <seg xml:id="ParlaMint-GR_2021-01-22-S1-commons.seg660">Καλησπέρα, κύριε Πρόεδρε, καλησπέρα κύριε Υφυπουργέ.</seg>
                    <seg xml:id="ParlaMint-GR_2021-01-22-S1-commons.seg661">Η συνταρακτική υπόθεση Μπεκατώρου απλώθηκε όχι μόνο στην ελληνική επικράτεια αλλά έχει πάρει τον δρόμο - δυστυχώς για τη φήμη της χώρας μας και του αθλητικού συμβολισμού - για την παγκόσμια αθλητική κοινότητα.</seg>
                    <seg xml:id="ParlaMint-GR_2021-01-22-S1-commons.seg662">Αυτή η συγκλονιστική αποκάλυψη έχει δύο πτυχές και έχω δύο σχετικές ερωτήσεις. Θα σταθώ στην αρχή στην τεράστια σημασία του θάρρους που επέδειξε η Σοφία Μπεκατώρου να σπάσει αυτόν τον κύκλο της σιωπής, ένα θάρρος στο οποίο αναφέρθηκε και ο Πρωθυπουργός Κυριάκος Μητσοτάκης, κυρίως με την ιδιότητά του ως πατέρας ο ίδιος αλλά και ως απλός πολίτης.</seg>
                    <seg xml:id="ParlaMint-GR_2021-01-22-S1-commons.seg663">Η κ. Μπεκατώρου αφύπνισε τεράστια μερίδα της κοινωνίας, διότι δεν είναι μόνο καθαυτό το γεγονός που επελήφθη πλέον η δικαιοσύνη, άρα δεν είναι δική μας δουλειά να το αναλύσουμε, της απόπειρας βιασμού ή του βιασμού, αλλά αυτό που έχει μεγίστη σημασία και με έκανε και εμένα προσωπικά να εξοργιστώ είναι το γεγονός της συμπεριφοράς των ανθρώπων της συγκεκριμένης Πανελλήνιας Ομοσπονδίας Ιστιοπλόων, οι οποίοι με επίσημη ενυπόγραφη ενημέρωση, όχι μόνο δεν άνοιξαν την αγκαλιά τής στοργής και της προστασίας προς την αθλήτριά τους, αλλά αντιθέτως την ειρωνεύτηκαν, την διαπόμπευσαν με κάποιον τρόπο.</seg>
                    <seg xml:id="ParlaMint-GR_2021-01-22-S1-commons.seg664">Αυτό, όμως, που με εξόργισε, κύριε Υφυπουργέ, είναι το εξής: Εμπιστεύεται η ελληνική κοινωνία σε αυτούς, που υπέγραψαν αυτή την κατάπτυστη ανακοίνωση, τον θησαυρό της, τα παιδιά της, τα μικρά της παιδιά, τα ανήλικα παιδιά και τους εφήβους, για να μάθουν αυτό που διδαχθήκαμε από τους αρχαίους προγόνους: την αξία τη σωματική και την ψυχική του αθλητισμού.</seg>
                    <seg xml:id="ParlaMint-GR_2021-01-22-S1-commons.seg665">Ερωτώ, λοιπόν: Ποια μέτρα πρόκειται να λάβετε επέκεινα για το γεγονός, για να μη συμβούν αντίστοιχα γεγονότα; Επίσης, ζητώ, εάν γίνεται, απαιτώ, θα έλεγα, ως πολίτης, την καθαίρεση του συνόλου του Διοικητικού Συμβουλίου, διότι προσέβαλε την ελληνική κοινωνία και τις αξίες της.</seg>
                    <seg xml:id="ParlaMint-GR_2021-01-22-S1-commons.seg666">Ευχαριστώ.</seg>
                </u>
                <u xml:id="ParlaMint-GR_2021-01-22-S1-commons.u106" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg667">Και εμείς ευχαριστούμε, κυρία Πιπιλή.</seg>
                    <seg xml:id="ParlaMint-GR_2021-01-22-S1-commons.seg668">Θα απαντήσει ο Υφυπουργός Πολιτισμού και Αθλητισμού κ. Ελευθέριος Αυγενάκης.</seg>
                    <seg xml:id="ParlaMint-GR_2021-01-22-S1-commons.seg669">Κύριε Αυγενάκη, έχετε τον λόγο για τρία λεπτά.</seg>
                </u>
                <u xml:id="ParlaMint-GR_2021-01-22-S1-commons.u107" ana="#regular" who="#ΑΥΓΕΝΑΚΗΣ_ΚΩΝΣΤΑΝΤΙΝΟΥ_ΕΛΕΥΘΕΡΙΟΣ">
                    <seg xml:id="ParlaMint-GR_2021-01-22-S1-commons.seg670">Θα ζητήσω την ανοχή του Προεδρείου, γιατί το θέμα είναι πραγματικά πολύ ενδιαφέρον.</seg>
                </u>
                <u xml:id="ParlaMint-GR_2021-01-22-S1-commons.u108" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg671">Μην ξεφύγουμε, όμως, κύριε Αυγενάκη, σας παρακαλώ πολύ.</seg>
                </u>
                <u xml:id="ParlaMint-GR_2021-01-22-S1-commons.u109" ana="#regular" who="#ΑΥΓΕΝΑΚΗΣ_ΚΩΝΣΤΑΝΤΙΝΟΥ_ΕΛΕΥΘΕΡΙΟΣ">
                    <seg xml:id="ParlaMint-GR_2021-01-22-S1-commons.seg672">Αγαπητέ κύριε Πρόεδρε, αγαπητοί κύριοι συνάδελφοι, αγαπητή κυρία Πιπιλή, σας ευχαριστώ θερμά για την ερώτησή σας. Θίγετε ένα τόσο ευαίσθητο και σοβαρό θέμα, το οποίο την τελευταία εβδομάδα έχει προβληματίσει - και δικαίως θα έλεγα - σύσσωμη την ελληνική κοινωνία. Χαίρομαι, που μου δίνετε τη δυνατότητα να συζητήσουμε αυτό το θέμα εδώ στο Σώμα της Βουλής, να ενημερωθεί υπεύθυνα ο ελληνικός λαός για το τι έχει κάνει η Κυβέρνηση, όχι μόνο για το συγκεκριμένο ζήτημα αλλά συνολικά για το θέμα της κακοποίησης στον χώρο του αθλητισμού από τη μέρα που αναλάβαμε τα ηνία της χώρας και, βέβαια, να ενημερώσουμε και για τα επόμενα βήματα που πρόκειται να πραγματοποιήσουμε.</seg>
                    <seg xml:id="ParlaMint-GR_2021-01-22-S1-commons.seg673">Από την πρώτη στιγμή που αναλάβαμε τη διακυβέρνηση της χώρας θέσαμε ως προτεραιότητά μας τη στήριξη της αθλητικής οικογένειας και την εξυγίανση, τη διαφάνεια και τη λογοδοσία στον χώρο του αθλητισμού.</seg>
                    <seg xml:id="ParlaMint-GR_2021-01-22-S1-commons.seg674">Κυρίες και κύριοι συνάδελφοι, ευτυχώς για παιδιά μας, για τον υγιή αθλητισμό, κλείσαμε τα αυτιά μας στις σειρήνες και δεν κάναμε πίσω. Αντίθετα, προχωράμε ακάθεκτοι με απόλυτη συνέπεια στις δεσμεύσεις μας και εντός των ημερών θα αναρτηθεί στη διαβούλευση η συνέχεια της αθλητικής μεταρρύθμισης, η οποία θα αντιμετωπίσει προβλήματα που έμοιαζαν γιγάντια, αλλά που με τη συνεργασία όλων των υγιών δυνάμεων θα δουν το φως και φυσικά περνούν το κατώφλι του Κοινοβουλίου.</seg>
                    <seg xml:id="ParlaMint-GR_2021-01-22-S1-commons.seg675">Το νομοσχέδιο που τις επόμενες ημέρες θα ανέβει στη διαβούλευση περιλαμβάνει, μεταξύ άλλων, ρυθμίσεις για την Επιτροπή Επαγγελματικού Αθλητισμού - νομική μορφή, αρμοδιότητες, λειτουργία - διατάξεις εναρμόνισης με την ολιστική μελέτη της FIFA - UEFA, εκλογές ΕΠΟ, λέσχες φιλάθλων, οργανωμένη μετακίνηση φιλάθλων, την αναδιάρθρωση των επαγγελματικών κατηγοριών ποδοσφαίρου, διατάξεις για τα δικαιώματα και τις υποχρεώσεις των αθλητών, ρυθμίσεις για τον ΕΟΚΑΝ, για την πλατφόρμα «ΠΕΛΟΠΑΣ», τροποποιήσεις αναφορικά με την ειδική αθλητική αναγνώριση των ερασιτεχνικών σωματείων και πολλά άλλα.</seg>
                    <seg xml:id="ParlaMint-GR_2021-01-22-S1-commons.seg676">Τι όμως έχουμε κάνει στους δεκαοκτώ μήνες που βρισκόμαστε στην Κυβέρνηση, κυρία Πιπιλή, που με ρωτάτε; Δεν διστάσαμε να γίνουμε δυσάρεστοι στους λίγους αλλά ισχυρούς των μονίμων διοικήσεων των ομοσπονδιών, να πάμε κόντρα σε κεκτημένα δεκαετιών, πάντα υπό την καθοδήγηση και τη στήριξη του Πρωθυπουργού μας. Όταν ξεκινήσαμε την αθλητική μεταρρύθμιση με τον ν.4639/2019, διά του οποίου θέσαμε όρια στις ηλικίες και στις θητείες τους, δεχτήκαμε εντονότατη κριτική και πολλές πιέσεις ακόμα και από Βουλευτές της παράταξής μας που δεν γνώριζαν. Ο Πρωθυπουργός, όμως, μας έδωσε σαφή εντολή και στήριξη να τολμήσουμε την αθλητική μεταρρύθμιση.</seg>
                    <seg xml:id="ParlaMint-GR_2021-01-22-S1-commons.seg677">Αν αφήναμε την κατάσταση, κύριοι συνάδελφοι, ως είχε, δεν θα είχαμε όρια στις ηλικίες των διοικούντων. Επαναλαμβάνω, δεν θα είχαμε όρια στις θητείες των διοικούντων. Οι ίδιες διοικήσεις, οι ισόβιες, θα διοικούσαν τουλάχιστον έως το 2028. Αυτό αλλάξαμε. Τολμήσαμε και το αλλάξαμε. Και να θυμίσω εδώ ότι σ' αυτή την Αίθουσα μόνο η Κοινοβουλευτική Ομάδα της Νέας Δημοκρατίας τελικά υπερψήφισε αυτές τις διατάξεις. Όλα τα υπόλοιπα κόμματα άσκησαν δριμεία κριτική και φυσικά δεν στήριξαν στο τέλος.</seg>
                    <seg xml:id="ParlaMint-GR_2021-01-22-S1-commons.seg678">Αυτούς τους δεκαοκτώ μήνες καταφέραμε μια σημαντική μεταρρύθμιση, η οποία έσπασε κατεστημένα, έδωσε φωνή στους αθλητές και στηρίζει το υγιές κομμάτι της αθλητικής οικογένειας. Με τους νόμους 4639/2019 και 4646/2019 με στοχευμένες διατάξεις, με τον ν.4714 πάλι με στοχευμένες διατάξεις, με τον ν.4726 και με τον ν.4735 και ακολουθεί το νομοσχέδιο που ανέφερα λίγο πριν, προχωρήσαμε όλα τα παραπάνω.</seg>
                    <seg xml:id="ParlaMint-GR_2021-01-22-S1-commons.seg679">Μέχρι σήμερα τι έχουμε καταφέρει; Πιο συγκεκριμένα, θέσαμε όρια στις θητείες και στις ηλικίες των διοικητικών συμβουλίων των ομοσπονδιών. Το ίδιο πρόσωπο, θυμίζω, μπορεί να εκλέγεται τρεις φορές πρόεδρος αθλητικής ομοσπονδίας, τρεις θητείες δηλαδή. Και επιπλέον, εφόσον έχει διατελέσει δύο συνεχόμενες φορές σε οποιαδήποτε άλλη εκτελεστική θέση της ομοσπονδίας, μπορεί να επανεκλεγεί, αν έχουν μεσολαβήσει τουλάχιστον δύο χρόνια από την τελευταία του θητεία. Ορίσαμε το εβδομηκοστό έτος ως ανώτατο όριο ηλικίας για την εκλογή σε οποιαδήποτε θέση Δ.Σ. αθλητικής ομοσπονδίας, όπως συμβαίνει και στη ΔΟΕ δηλαδή.</seg>
                    <seg xml:id="ParlaMint-GR_2021-01-22-S1-commons.seg680">Ενισχύσαμε τα ερασιτεχνικά αθλητικά σωματεία, τους αθλητές και τους προπονητές. Κάνουμε το αυτονόητο, λειτουργώντας για πρώτη φορά μητρώο ερασιτεχνικών αθλητικών σωματείων στη χώρα μας. Τα σωματεία, όχι μόνο αναγνωρίζονται από την πολιτεία, όχι μόνο θα έχουν δικαίωμα στην απευθείας οικονομική στήριξη από την πολιτεία, αλλά και όλα τα ενεργά και νόμιμα θα έχουν πλέον δικαίωμα ψήφου στις εκλογές των νέων διοικήσεων των ομοσπονδιών. Αποκτούν, δηλαδή, ενισχυμένο ρόλο στην πορεία του αθλήματος. Δίνουμε δύναμη στη φωνή του ερασιτεχνικού αθλητισμού, που ήταν από την πρώτη στιγμή προτεραιότητά μας. Παράλληλα, όμως, δίνουμε και λόγο και ρόλο στους ίδιους τους αθλητές που το φώναζαν είκοσι - τριάντα ολόκληρα χρόνια με πιο ενεργή και πιο ουσιαστική συμμετοχή στις διοικήσεις των ίδιων των ομοσπονδιών τους. Για πρώτη φορά θεσπίσαμε την παρουσία και των αθλητών στις διοικήσεις των ομοσπονδιών με δικαίωμα ψήφου.</seg>
                    <seg xml:id="ParlaMint-GR_2021-01-22-S1-commons.seg681">Προβλέψαμε τη μείωση του φορολογικού συντελεστή σε 22% από 45% για τα συμβόλαια των αθλητών. Μειώσαμε το ποσό του φόρου κατά 20% επί των ποσών των δωρεών προς τα ερασιτεχνικά σωματεία και μόνο. Ρυθμίσαμε ώστε τα εισιτήρια των αθλητικών αγώνων να υπαχθούν σε μειωμένο συντελεστή ΦΠΑ 13%, χρόνιο αίτημά τους. Προβλέψαμε η φορολόγηση των εισοδημάτων των προπονητών να εξομοιωθεί με αυτή των αμειβομένων αθλητών στο 22%. Επιτρέψαμε την παροχή χρηματικών επιχορηγήσεων σε αθλητικούς ερασιτεχνικούς συλλόγους καθώς και την κάλυψη εξόδων μετακίνησης αθλητών και αθλητικών ομάδων με απόφαση των δημοτικών και περιφερειακών συμβουλίων.</seg>
                    <seg xml:id="ParlaMint-GR_2021-01-22-S1-commons.seg682">Μεριμνήσαμε, θυμίζω, αστραπιαία για την ένταξη των αθλητικών σωματείων στην ομπρέλα των μέτρων στήριξης κατά τη διάρκεια και του πρώτου αλλά και του δεύτερου lockdown. Ενισχύουμε τη διαφάνεια, τη δημοκρατικότητα και τη συμμετοχή. Απαγορεύσαμε ρητά τη διά πληρεξουσίου συμμετοχή στις αρχαιρεσίες των αθλητικών φορέων.</seg>
                    <seg xml:id="ParlaMint-GR_2021-01-22-S1-commons.seg683">Διασφαλίζεται το αδιάβλητο των διαδικασιών των αρχαιρεσιών. Της τριμελούς εφορευτικής επιτροπής για τις αρχαιρεσίες θα προΐσταται πάντοτε δικηγόρος ως δικαστικός αντιπρόσωπος. Διαφάνεια παντού!</seg>
                    <seg xml:id="ParlaMint-GR_2021-01-22-S1-commons.seg684">Οι εκλογές των νέων διοικητικών συμβουλίων διεξάγονται με ενιαίο ψηφοδέλτιο, που απαρτίζεται από δύο επιμέρους τμήματα. Στο πρώτο τμήμα οι υποψήφιοι πρόεδροι και στο δεύτερο τμήμα οι υποψήφιοι σύμβουλοι. Ο εκλογικός κατάλογος περιλαμβάνει όλα τα ενεργά και νόμιμα ερασιτεχνικά αθλητικά σωματεία που έχουν αθλητική αναγνώριση και που έχουν γραφτεί στο Μητρώο Αθλητικών Σωματείων και που η λίστα αυτή είναι προσβάσιμη σε όλους, μα σε όλους, χωρίς καμμία διάκριση.</seg>
                    <seg xml:id="ParlaMint-GR_2021-01-22-S1-commons.seg685">Εξαλείψαμε το φαινόμενο των σωματείων «σφραγίδα». Μας ασκήθηκε πολύ μεγάλη κριτική, σκληρή κριτική γι' αυτό, αλλά σήμερα το υγιές κομμάτι του αθλητισμού αντιλαμβάνεται τι προσπάθεια κάναμε δεκαοκτώ ολόκληρους μήνες.</seg>
                    <seg xml:id="ParlaMint-GR_2021-01-22-S1-commons.seg686">Θωρακίσαμε, κυρίες και κύριοι συνάδελφοι, την ισότιμη πρόσβαση στον αθλητισμό για τα άτομα με αναπηρία. Ενισχύσαμε στην πράξη τον αθλητισμό των ατόμων με αναπηρία. Δίνουμε λόγο στους Παραολυμπιονίκες με τρεις έδρες στη διοίκηση της Ελληνικής Παραολυμπιακής Επιτροπής.</seg>
                    <seg xml:id="ParlaMint-GR_2021-01-22-S1-commons.seg687">Επιβραβεύσαμε τους αθλητές συνοδούς. Τους αξίζει μετά από τόσα χρόνια και τόση προσπάθεια που βρίσκονται δίπλα σε αθλητές ΑΜΕΑ.</seg>
                    <seg xml:id="ParlaMint-GR_2021-01-22-S1-commons.seg688">Αναβαθμίζουμε τον ρόλο του προπονητή με το Μητρώο Προπονητών. Ήδη έχουμε προβλέψει την τήρηση στη Γενική Γραμματεία Αθλητισμού Μητρώου Προπονητών με τον ν.4726/2020. Επεξεργαζόμαστε ήδη το νέο θεσμικό πλαίσιο για τους προπονητές και τους εκπαιδευτές. Σύντομα, συντομότατα, θα τεθεί και αυτό σε διαβούλευση, καθώς και για τον τόπο οργάνωσης του μητρώου.</seg>
                    <seg xml:id="ParlaMint-GR_2021-01-22-S1-commons.seg689">Θέλουμε, αγαπητοί συνάδελφοι, να δημιουργήσουμε ένα ασφαλές πλαίσιο, ένα ισχυρό, υγιές αθλητικό οικοδόμημα και, φυσικά, η αντιμετώπιση του προβλήματος αυτού έχει ποικίλες διατάξεις.</seg>
                    <seg xml:id="ParlaMint-GR_2021-01-22-S1-commons.seg690">Η πιο σημαντική ίσως παράμετρος είναι η σχέση προπονητή - αθλητή, δεδομένου ότι ο προπονητής είναι το πρόσωπο που εμπιστεύεται ένα παιδί και ακολουθεί σχεδόν πιστά τις οδηγίες του.</seg>
                    <seg xml:id="ParlaMint-GR_2021-01-22-S1-commons.seg691">Δυστυχώς, στη χώρα, όμως, δεν υπάρχει σαφής εικόνα για τους προπονητές, γεγονός που αδικεί πρώτα τους ίδιους τους προπονητές και, βεβαίως, τα παιδιά μας και ανησυχεί ιδιαιτέρως τις οικογένειές τους.</seg>
                    <seg xml:id="ParlaMint-GR_2021-01-22-S1-commons.seg692">Όπως είχα εξαγγείλει από αυτό εδώ το Βήμα τον περασμένο Σεπτέμβριο, πολύ άμεσα δημιουργούμε το Μητρώο Προπονητών, ώστε να υπάρχουν σαφή κριτήρια για το ποιος, ποια αναλαμβάνει να προπονήσει το παιδί μας, ποιο είναι το πρόσωπο στο οποίο εμπιστευόμαστε τα παιδιά μας, ποιο είναι το πρόσωπο που εμπιστεύονται τα παιδιά τα δικά μας. Είναι ανήκουστο σήμερα να μην έχουμε Μητρώο Προπονητών στη χώρα μας.</seg>
                    <seg xml:id="ParlaMint-GR_2021-01-22-S1-commons.seg693">Αντιμετωπίζουμε δραστικά το ντόπινγκ και τους χειραγωγημένους αγώνες, ενώ με το π.δ.87/2020 συστήσαμε τον ΕΟΚΑΝ, ο οποίος αναβαθμίστηκε σε οργανισμό. Κυρώσαμε τη Σύμβαση Μακόλιν, με σκοπό να αποτρέψουμε τα «στημένα», τα χειραγωγημένα παιχνίδια, δημιουργώντας και την εθνική πλατφόρμα ΕΠΑΘΛΑ.</seg>
                    <seg xml:id="ParlaMint-GR_2021-01-22-S1-commons.seg694">Ετοιμάζουμε καμπάνια, κυρία Πιπιλή, για την αντιμετώπιση της σεξουαλικής και κάθε άλλης μορφής βίας στον αθλητισμό, για την οποία θα αναφερθώ στο δεύτερο μέρος της τοποθέτησής μου και για όλα αυτά που ορθά θίξατε και που για πολλά από αυτά έχουμε ήδη πάρει πρωτοβουλίες ή σκοπεύουμε να πάρουμε με τη συμβολή όλων των πολιτικών δυνάμεων.</seg>
                    <seg xml:id="ParlaMint-GR_2021-01-22-S1-commons.seg695">Διότι - θα το επαναλάβω για πολλοστή φορά - ο αθλητισμός ενώνει. Σε αυτή την προσπάθεια δεν χωρούν μικροπολιτικές επιδιώξεις. Όλοι μαζί μπορούμε να αντιμετωπίσουμε αυτή τη μάστιγα, αυτό το πρόβλημα, το οποίο είναι κοινωνικό και δεν είναι μονάχα αθλητικό.</seg>
                    <seg xml:id="ParlaMint-GR_2021-01-22-S1-commons.seg696">Σας ευχαριστώ.</seg>
                </u>
                <u xml:id="ParlaMint-GR_2021-01-22-S1-commons.u110" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg697">Και εμείς ευχαριστούμε, κύριε Υφυπουργέ.</seg>
                    <seg xml:id="ParlaMint-GR_2021-01-22-S1-commons.seg698">Κυρία Πιπιλή, έχετε τρία λεπτά στη διάθεσή σας για τη δευτερολογία σας.</seg>
                </u>
                <u xml:id="ParlaMint-GR_2021-01-22-S1-commons.u111" ana="#regular" who="#ΠΙΠΙΛΗ_ΑΝΔΡΕΑ_ΦΩΤΕΙΝΗ">
                    <seg xml:id="ParlaMint-GR_2021-01-22-S1-commons.seg699">Κύριε Υπουργέ, αυτά όλα που περιγράψατε τα γνωρίζω, γιατί ανήκω στην Επιτροπή Μορφωτικών Υποθέσεων. Να κάνω μία πολύ σκληρή, βαριά και ίσως παρεξηγήσιμη τοποθέτηση.</seg>
                    <seg xml:id="ParlaMint-GR_2021-01-22-S1-commons.seg700">Είναι κρίμα να διαπιστώνουμε από ορισμένες συγκεκριμένες συμπεριφορές ότι λειτουργούν κάποιοι, που έχουν να κάνουν με τα παιδιά μας και τα ιδεώδη του αθλητισμού, με λογικές καμόρας και μαφίας.</seg>
                    <seg xml:id="ParlaMint-GR_2021-01-22-S1-commons.seg701">Κουνάτε το κεφάλι, κύριε Υπουργέ. Εσείς ξέρετε πολύ περισσότερο.</seg>
                </u>
                <u xml:id="ParlaMint-GR_2021-01-22-S1-commons.u112" ana="#regular" who="#ΑΥΓΕΝΑΚΗΣ_ΚΩΝΣΤΑΝΤΙΝΟΥ_ΕΛΕΥΘΕΡΙΟΣ">
                    <seg xml:id="ParlaMint-GR_2021-01-22-S1-commons.seg702">Η πλάτη μου το ξέρει!</seg>
                </u>
                <u xml:id="ParlaMint-GR_2021-01-22-S1-commons.u113" ana="#regular" who="#ΠΙΠΙΛΗ_ΑΝΔΡΕΑ_ΦΩΤΕΙΝΗ">
                    <seg xml:id="ParlaMint-GR_2021-01-22-S1-commons.seg703">Εγώ δεν ασχολούμαι με τον αθλητισμό ούτε έχω γνώσεις ιδιαίτερες, αλλά αξιοποιώ την παγκόσμια σημασία, ιδιαίτερα του ελληνικού αθλητισμού.</seg>
                    <seg xml:id="ParlaMint-GR_2021-01-22-S1-commons.seg704">Βλέπετε, λοιπόν, ότι προσφάτως - μάλλον μόλις χθες - οι αθλητές, οι Ολυμπιονίκες έστειλαν μία επιστολή με την οποία ενημερώνουν για τα τεκταινόμενα την Παγκόσμια Ομοσπονδία Ιστιοπλοΐας. Μου έκανε εντύπωση ότι ζητούν την αντίδραση της Ομοσπονδίας και την πίεση - εδώ είναι το κλειδί - να οριστεί προσωρινό διοικητικό συμβούλιο που θα οδηγήσει σε εκλογές την Ελληνική Ομοσπονδία στις 14 Μαρτίου.</seg>
                    <seg xml:id="ParlaMint-GR_2021-01-22-S1-commons.seg705">Πείτε μου τώρα, μετά από όλα αυτά που έγιναν, αν δεν είναι τελείως τρελό και προκλητικό, αντί να κρύβονται στο ντουλάπι του αθλητισμού οι συγκεκριμένοι, τόλμησαν να πάνε κόντρα στην ελληνική κοινωνία και όχι μόνο δεν παραιτήθηκαν, όχι μόνο δεν ζήτησαν μία συγγνώμη - γιατί δεν πιστεύω ότι το ήξεραν και το κάλυψαν, δεν φθάνω μέχρι εκεί - όχι μόνο δεν έδειξαν μεταμέλεια, διότι έχουν ευθύνη ως μέλη διοικητικού συμβουλίου, αντιθέτως σας πάνε και κόντρα - και πάνε κόντρα και στην κοινωνία και στην Κυβέρνηση και στο πολιτικό σύστημα - και προκηρύσσουν εκλογές - άκουσον, άκουσον! - στις 15 Μαρτίου.</seg>
                    <seg xml:id="ParlaMint-GR_2021-01-22-S1-commons.seg706">Εγώ δεν είμαι νομικός, όμως - σας είπα και στην αρχή - το δεύτερο σκέλος της ερώτησής μου είναι να βρείτε όποιον τρόπο νομικό μπορείτε - για να μην τρέχετε στο Συμβούλιο Επικρατείας - , ώστε να ακυρωθεί η παρουσία των μελών του διοικητικού συμβουλίου υπό το βάρος της προκλητικής τους στάσης! Βρείτε τον τρόπο να τους καθαιρέσετε και ορίστε με τις δυνατότητες που σας παρέχουν οι γενικότεροι νόμοι της πολιτείας ένα προσωρινό διοικητικό συμβούλιο.</seg>
                    <seg xml:id="ParlaMint-GR_2021-01-22-S1-commons.seg707">Κύριε Αυγενάκη, αυτοί οι άνθρωποι που έχουν στα συρτάρια τους, στα κομπιούτερ τους, στους σκληρούς δίσκους τους τα μύρια όσα, ήδη μπορεί να τα έχουν καταστρέψει, διότι ο νομικός πολιτισμός δεν μπορεί σαφώς να επιβάλει από την πρώτη μέρα να αποσυρθούν, να μπουν ελεγκτές, εισαγγελείς, για να ξέρουμε και το οικονομικό κομμάτι. Διότι δεν μιλάμε μόνο για την εξουσία που οδήγησε πολλούς αθλητές να φοβηθούν γιατί ήξεραν ότι θα τους αποκεφάλιζαν και θα τους εξαφάνιζαν.</seg>
                    <seg xml:id="ParlaMint-GR_2021-01-22-S1-commons.seg708">Εδώ, κύριε Αυγενάκη, μιλάμε για τη χορηγία του Ιδρύματος «Σταύρος Νιάρχος» που οι άνθρωποι αμέσως την απέσυραν. Μιλάμε για τη φορολόγηση, που εμείς μέσω της φορολόγησής μας συνεισφέρουμε σε αυτές τις επιχορηγήσεις που ορθώς και μπράβο σας κόψατε. Άρα είναι υπόλογοι όχι μόνο στον αθλητικό τομέα αλλά είναι υπόλογοι σε όλο το κράτος, διότι διαχειρίζονται χρήματα του ελληνικού δημοσίου.</seg>
                    <seg xml:id="ParlaMint-GR_2021-01-22-S1-commons.seg709">Επανέρχομαι, λοιπόν, και τελειώνω. Όσο προκλητικό και σκληρό να ακούγεται, βρείτε τρόπο, κύριε Υπουργέ, να μας απαλλάξετε - και κυρίως τους γονείς που τους εμπιστεύονται τα παιδιά τους - από την παρουσία αυτών των ανθρώπων που με τις πράξεις τους είναι κατάπτυστοι.</seg>
                    <seg xml:id="ParlaMint-GR_2021-01-22-S1-commons.seg710">Ευχαριστώ.</seg>
                </u>
                <u xml:id="ParlaMint-GR_2021-01-22-S1-commons.u114" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg711">Κι εμείς ευχαριστούμε, κυρία Πιπιλή.</seg>
                    <seg xml:id="ParlaMint-GR_2021-01-22-S1-commons.seg712">Κύριε Αυγενάκη, έχετε τρία λεπτά στη διάθεσή σας. Παρακαλώ πολύ να τα τηρήσετε. Ήταν εννέα τα λεπτά τα προηγούμενα, τώρα δεν έχετε λόγο. Ήταν πολύ ενδιαφέροντα, γι' αυτό δεν σας διέκοψα. Μη με περάσετε για κακοπροαίρετο!</seg>
                </u>
                <u xml:id="ParlaMint-GR_2021-01-22-S1-commons.u115" ana="#regular" who="#ΑΥΓΕΝΑΚΗΣ_ΚΩΝΣΤΑΝΤΙΝΟΥ_ΕΛΕΥΘΕΡΙΟΣ">
                    <seg xml:id="ParlaMint-GR_2021-01-22-S1-commons.seg713">Αυτά, κύριε Πρόεδρε, που θα ακούσετε είναι περισσότερο ενδιαφέροντα ακόμη.</seg>
                </u>
                <u xml:id="ParlaMint-GR_2021-01-22-S1-commons.u116" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg714">Όμως, να μην πάμε πάλι στα εννέα λεπτά.</seg>
                </u>
                <u xml:id="ParlaMint-GR_2021-01-22-S1-commons.u117" ana="#regular" who="#ΑΥΓΕΝΑΚΗΣ_ΚΩΝΣΤΑΝΤΙΝΟΥ_ΕΛΕΥΘΕΡΙΟΣ">
                    <seg xml:id="ParlaMint-GR_2021-01-22-S1-commons.seg715">Κυρία συνάδελφε, σχετικά με το ερώτημά σας για τη στάση της πολιτείας απέναντι στην Ελληνική Ιστιοπλοϊκή Ομοσπονδία, θα επαναλάβω και από αυτό εδώ το Βήμα ότι προκαλεί θλίψη μια ομοσπονδία αθλητική, που το άθλημά της έχει φέρει διακρίσεις στη χώρα μας και έχει αναδείξει κορυφαίες προσωπικότητες και μας έχουν κάνει όλους υπερήφανους, να αντιδρά με τον τρόπο που περιγράψατε.</seg>
                    <seg xml:id="ParlaMint-GR_2021-01-22-S1-commons.seg716">Βεβαίως, δεν μας προκάλεσε εντύπωση η αντίδραση της Ιστιοπλοϊκής Ομοσπονδίας. Η διοίκησή της ανήκει στη μειοψηφία της αθλητικής κοινότητας, που θεωρούσαν τους εαυτούς ότι είναι αμετακίνητοι, ότι είναι ανίκητοι και ότι κανένας δεν πρόκειται να τους ακουμπήσει.</seg>
                    <seg xml:id="ParlaMint-GR_2021-01-22-S1-commons.seg717">Για κακή τύχη τόσο αυτών των προσώπων όσο και όλων εκείνων που θεωρούσαν ότι θα δρούσαν ανενόχλητοι, βρέθηκαν μπροστά σε μία Κυβέρνηση με πολιτική βούληση, με αποφασιστικότητα και με στόχο να θέσει τέλος στην αυθαιρεσία και να φέρει φρέσκο οξυγόνο ανανέωσης στις διοικήσεις όλων των ομοσπονδιών και συνολικά στο αθλητικό οικοδόμημα της χώρας μας.</seg>
                    <seg xml:id="ParlaMint-GR_2021-01-22-S1-commons.seg718">Και όπως αποδείχτηκε από την ανακοίνωση δεκάδων ιστιοπλοϊκών ερασιτεχνικών σωματείων της χώρας, με την οποία ζητούν την παραίτησή τους, την παραίτηση όλων των μελών της διοίκησης της ομοσπονδίας, οι πολλοί, το υγιές κομμάτι της αθλητικής οικογένειας, είναι υπέρ της αθλητικής μεταρρύθμισης, είναι υπέρ της κατάργησης των ισοβίων μελών των Δ.Σ. των ομοσπονδιών.</seg>
                    <seg xml:id="ParlaMint-GR_2021-01-22-S1-commons.seg719">Δεν μας προκαλεί έκπληξη, όταν ο Πρόεδρος της Διεθνούς Επιτροπής Τόμας Μπαχ συνεχάρη τον Πρόεδρο της Ελληνικής Ολυμπιακής Επιτροπής κ. Καπράλο για τον τρόπο με τον οποίο έχει χειριστεί η ελληνική πολιτεία και η Ελληνική Ολυμπιακή Επιτροπή το ευαίσθητο θέμα της Σοφίας Μπεκατώρου, ακολουθώντας τις ολυμπιακές αξίες και τα ιδεώδη.</seg>
                    <seg xml:id="ParlaMint-GR_2021-01-22-S1-commons.seg720">Οι καταγγελίες των αθλητών και οι θλιβεροί χειρισμοί τής υπόθεσης από την ηγεσία της Ελληνικής Ιστιοπλοϊκής Ομοσπονδίας έχουν λάβει, όπως είπατε σωστά, διαστάσεις που ξεφεύγουν από τα σύνορα της χώρας μας.</seg>
                    <seg xml:id="ParlaMint-GR_2021-01-22-S1-commons.seg721">Σε τηλεφωνική επικοινωνία που είχα με τον Διευθύνοντα Σύμβουλο της Παγκόσμιας Ομοσπονδίας Ιστιοπλοΐας κ. Γκράχαμ, με ενημέρωσε ότι έλαβε αναλυτική επιστολή από τους Ολυμπιονίκες πρωταθλητές - το αναφέρατε και εσείς - με την οποία ζητείται η άμεση παρέμβασή τους. Περιττό να σας πω ότι εισέπραξα την έντονη ανησυχία του και την απογοήτευσή του για τα καταγγελλόμενα.</seg>
                    <seg xml:id="ParlaMint-GR_2021-01-22-S1-commons.seg722">Αν κάτι μας χαρακτηρίζει, όμως, ως Κυβέρνηση, είναι οι υγιείς σχέσεις εμπιστοσύνης που χτίζουμε με όλους τους διεθνείς φορείς. Είναι αυτονόητο ότι συμφωνήσαμε ήδη να υπάρχει στενή συνεργασία τόσο με την Παγκόσμια Ομοσπονδία όσο και με την αθλητική κοινότητα της χώρας μας, προκειμένου να ξεπεραστεί η κρίση στην ελληνική ιστιοπλοΐα.</seg>
                    <seg xml:id="ParlaMint-GR_2021-01-22-S1-commons.seg723">Στο πλαίσιο αυτό εντός των επόμενων ημερών θα συνεδριάσει το Δ.Σ. της Παγκόσμιας Ομοσπονδίας για να εξετάσει τις πιθανές κυρώσεις και τις ενέργειες στις οποίες θα προβεί.</seg>
                    <seg xml:id="ParlaMint-GR_2021-01-22-S1-commons.seg724">Επίσης, σας ενημερώνω ότι πριν λίγες μέρες με δική μου απόφαση ανεστάλη οποιουδήποτε είδους χρηματοδότηση προς την Ελληνική Ιστιοπλοϊκή Ομοσπονδία, έως ότου ολοκληρωθεί το πρώτο στάδιο ερευνών των αρμοδίων οργάνων της δικαιοσύνης, αλλά και των υπηρεσιών της Γενικής Γραμματείας Αθλητισμού, σχετικά με τις καταγγελίες Ολυμπιονικών και πρωταθλητών για τις μορφές βίας - κάθε είδους - και φαινομένων κατάχρησης εξουσίας.</seg>
                    <seg xml:id="ParlaMint-GR_2021-01-22-S1-commons.seg725">Επιπλέον, ξεκινά άμεσα ο έλεγχος στην Ομοσπονδία Ιστιοπλοΐας από την Εθνική Αρχή Διαφάνειας για τη νομιμότητα των συστημάτων και διαδικασιών διακυβέρνησης και οικονομικής λειτουργίας, με στόχο τον εντοπισμό τυχόν φαινομένων διαφθοράς, αδιαφανών διαδικασιών, κακοδιοίκησης, αναποτελεσματικότητας και παραβιάσεων της ακεραιότητας, δεδομένων των επωνύμων καταγγελιών που έχουν καταθέσει στη δικαιοσύνη, αλλά και στις υπηρεσίες μας κορυφαίοι αθλητές.</seg>
                    <seg xml:id="ParlaMint-GR_2021-01-22-S1-commons.seg726">Και αυτό δεν το ξεκινήσαμε τώρα. Ήδη από τον Νοέμβριο του 2019 υλοποιούμε μια ολοκληρωμένη στρατηγική ενίσχυσης της λογοδοσίας και της διαφάνειας στον χώρο του αθλητισμού. Το ένα μέρος είναι οι θεσμικές μεταρρυθμίσεις που ανέφερα λίγο νωρίτερα και το άλλο είναι η διενέργεια ελέγχων, το οποίο ζητά ολόκληρη η αθλητική οικογένεια.</seg>
                    <seg xml:id="ParlaMint-GR_2021-01-22-S1-commons.seg727">Επίσης, σε συνεργασία με την Εθνική Αρχή Διαφάνειας έχει ήδη ολοκληρωθεί ο έλεγχος στο Εθνικό Αθλητικό Κέντρο Θεσσαλονίκης και σε μια σειρά άλλων αθλητικών κέντρων και στο πρόγραμμά τους είχε ενταχθεί και ο έλεγχος της Ελληνικής Ιστιοπλοϊκής Ομοσπονδίας, ο οποίος ξεκινά άμεσα - μπορεί να έχει ξεκινήσει και σήμερα - σύμφωνα με τον σχεδιασμό τους που είχαν κάνει ως αρμόδιοι, ως αρχή διαφάνειας, προκειμένου να υπάρξει μια αντικειμενική και τεκμηριωμένη αξιολόγηση των λειτουργιών και διαδικασιών της συγκεκριμένης ομοσπονδίας.</seg>
                    <seg xml:id="ParlaMint-GR_2021-01-22-S1-commons.seg728">Παράλληλα, με επιστολή μου προς την Πρόεδρο της Αρχής Καταπολέμησης της Νομιμοποίησης Εσόδων από Εγκληματικές Δραστηριότητες κ. Ζαΐρη, ζήτησα να διενεργηθούν έλεγχοι περί της υποχρέωσης υποβολής δηλώσεων περιουσιακής κατάστασης «πόθεν έσχες» των μελών του Διοικητικού Συμβουλίου της ΕΙΟ. Είναι υποχρεωμένοι εκ του νόμου, από την ώρα που διαχειρίζονται έστω και 1 ευρώ δημοσίου χρήματος να κάνουν δήλωση «πόθεν έσχες». Έχουν κάνει; Θα το δούμε συντομότατα.</seg>
                    <seg xml:id="ParlaMint-GR_2021-01-22-S1-commons.seg729">Πρόληψη γεγονότων παρενόχλησης και βίας στον αθλητισμό; Το θέμα της παρενόχλησης, κυρία Πιπιλή, και της κακοποίησης, ιδίως των παιδιών και στον τομέα του αθλητισμού, αποτελεί ένα πολύ σοβαρό και πολύ λεπτό ζήτημα.</seg>
                    <seg xml:id="ParlaMint-GR_2021-01-22-S1-commons.seg730">Δυστυχώς η χώρα μας δεν είχε επιδείξει σημαντική πρόοδο στην καταγραφή και κατανόηση και, φυσικά, στην αντιμετώπιση αυτού του προβλήματος. Κατά καιρούς έχουμε ακούσει για αποσπασματικές περιπτώσεις μετά από καταγγελία των ίδιων των αθλητών και, μάλιστα, συνήθως αρκετά χρόνια αργότερα και μετά την ενηλικίωση των θυμάτων. Άλλωστε, αυτό συμβαίνει και με τα περιστατικά που βλέπουν το φως της δημοσιότητας τις τελευταίες ημέρες.</seg>
                    <seg xml:id="ParlaMint-GR_2021-01-22-S1-commons.seg731">Από την πρώτη στιγμή της διακυβέρνησής μας δώσαμε ιδιαίτερη προσοχή στο θέμα της προστασίας των παιδιών και των ενηλίκων στον αθλητισμό, ένα θέμα το οποίο χρήζει προσεκτικής και ουσιαστικής αντιμετώπισης και, φυσικά, ένα θέμα το οποίο αντιμετωπίζουμε με απόλυτη συνέπεια.</seg>
                    <seg xml:id="ParlaMint-GR_2021-01-22-S1-commons.seg732">Άμεσα μέτρα πρόληψης: Τις τελευταίες ημέρες αντιδράσαμε αστραπιαία, δρομολογώντας επιπλέον μέτρα πρόληψης. Σε άψογο κλίμα συνεργασίας ενώσαμε τις δυνάμεις μας με την εξαιρετική συνάδελφο Υφυπουργό Εργασίας, αρμόδια για τη δημογραφική πολιτική, κ. Συρεγγέλα, καθώς και με τον Σύλλογο Ελλήνων Ολυμπιονικών, προκειμένου να ενεργοποιήσουμε το πρώτο πακέτο κοινωνικών δράσεων και πρωτοβουλιών, με μπροστάρηδες τους ίδιους τους αθλητές για την αντιμετώπιση φαινομένων βίας - κάθε μορφής βίας - και κατάχρησης εξουσίας στον χώρο του αθλητισμού.</seg>
                    <seg xml:id="ParlaMint-GR_2021-01-22-S1-commons.seg733">Στο πλαίσιο αυτό συναποφασίσαμε τα εξής: Υιοθετούμε την πρόταση των Ολυμπιονικών να δημιουργηθεί Επιτροπή Αντιμετώπισης Φαινομένων Βίας και Ρατσισμού. Άμεσα δημιουργούμε ομάδα εργασίας υπό την εποπτεία μας και φυσικά με τη συμμετοχή των αθλητών μας, με τη συμμετοχή - και αιχμή του δόρατος - όλων αυτών των κορυφαίων αθλητικών προσώπων που έγραψαν την πρόσφατη αθλητική ιστορία.</seg>
                    <seg xml:id="ParlaMint-GR_2021-01-22-S1-commons.seg734">Στόχος μας είναι να αντλήσουμε πληροφορίες και στοιχεία για τέτοια φαινόμενα και να εκπονηθεί συγκεκριμένο σχέδιο δράσης, αλλά άμεσα και όχι μετά από χρόνια, άρα να μην ξεχαστεί αυτή η ιστορία και να μην έχουμε τη δημιουργία πολλών νέων φαινομένων.</seg>
                    <seg xml:id="ParlaMint-GR_2021-01-22-S1-commons.seg735">Αποφασίσαμε την προώθηση καμπάνιας και ευαισθητοποίησης για τις αξίες και τα οφέλη του αθλητισμού με την ενεργό συμμετοχή του προγράμματος «Ζήσε αθλητικά» και τη συνεργασία όλης της αθλητικής οικογένειας. Πρωταρχικό μέλημα αυτής της πρωτοβουλίας είναι να αναδειχθούν τα καλά στοιχεία της ενασχόλησης με τον αθλητισμό και τις αξίες που βεβαίως οπλίζουν χαρακτήρες και κάνουν σίγουρα καλύτερη την κοινωνία μας.</seg>
                    <seg xml:id="ParlaMint-GR_2021-01-22-S1-commons.seg736">Θα παροτρύνουμε, δηλαδή, τις οικογένειες και τα παιδιά να ασχοληθούν με το υγιές κομμάτι του αθλητισμού, να γευτούν και να κάνουν κομμάτι του χαρακτήρα τους τις αξίες ενασχόλησης με τον αθλητισμό. Όμως, η καμπάνια έχει και μία άλλη πτυχή: Σπάστε τη σιωπή, βγάλτε αυτό το βαρύ φορτίο από πάνω σας, μιλήστε δυνατά, εφόσον έχετε υποστεί οποιασδήποτε μορφής κακοποίηση. Και όταν μιλάμε για κακοποίηση, δεν εννοούμε, βεβαίως, μόνο τη σεξουαλική, αλλά και τη λεκτική, τη σωματική, την ψυχολογική.</seg>
                    <seg xml:id="ParlaMint-GR_2021-01-22-S1-commons.seg737">Η τρίτη μεγάλη απόφασή μας - και τελειώνω, κύριε Πρόεδρε - αφορά στην αξιοποίηση μιας σειράς από ενδιαφέρουσες πρακτικές από πλευράς του Συμβουλίου της Ευρώπης και της Ευρωπαϊκής Επιτροπής, τις οποίες εν ευθέτω χρόνω θα μπορέσουμε να εναρμονίσουμε πλήρως στην ελληνική πραγματικότητα και θα τις ανακοινώσουμε το επόμενο διάστημα.</seg>
                    <seg xml:id="ParlaMint-GR_2021-01-22-S1-commons.seg738">Έχοντας την τιμή να διευθύνω τις εργασίες του Συμβουλίου της Ευρώπης - στο πλαίσιο της ελληνικής προεδρίας - σας διαβεβαιώνω ότι έχει γίνει ήδη μεγάλη προσπάθεια, κάτι που αποτυπώθηκε και στη 16η Σύνοδο Υπουργών Αθλητισμού του Συμβουλίου της Ευρώπης, τους οποίους και ευχαριστώ θερμά για τις γνώσεις και τις εμπειρίες που μοιραζόμαστε όλοι μας στην προσπάθεια ανταλλαγής καλών πρακτικών.</seg>
                    <seg xml:id="ParlaMint-GR_2021-01-22-S1-commons.seg739">Και σε ό,τι αφορά το ερώτημά σας, κυρία Πιπιλή, εμείς πολύ μεθοδικά και σεβόμενοι τους θεσμούς και τα δικαιώματά μας, αλλά και την απαίτηση της κοινωνίας και του υγιούς τμήματος της αθλητικής οικογένειας, κάνουμε και θα κάνουμε ό,τι πρέπει, έτσι ώστε να υπάρξει φως, διαφάνεια, τάξη και δημοκρατικότητα σε όλες τις ομοσπονδίες και ιδιαιτέρως σε αυτές που έχουν καταγραφεί και έχουν καταγγελθεί με τον πιο επίσημο τρόπο, στις δικαστικές αρχές δηλαδή, περιστατικά κακής διαχείρισης, κακής διοίκησης ή περιστατικών, όπως αυτά που συνέβησαν με τη Σοφία Μπεκατώρου. Δεν είμαστε διατεθειμένοι να κάνουμε το χατίρι κανενός. Είμαστε υποχρεωμένοι να δουλέψουμε για το κοινό καλό. Δουλεύουμε με τους πολλούς για τους πολλούς, ενοχλούμε τους λίγους και τους μόνιμους, αλλά είναι συνειδητή επιλογή, είναι κυβερνητική απόφαση και θα το πάμε μέχρι τέλους.</seg>
                    <seg xml:id="ParlaMint-GR_2021-01-22-S1-commons.seg740">Σας ευχαριστώ.</seg>
                </u>
                <u xml:id="ParlaMint-GR_2021-01-22-S1-commons.u118" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg741">Ευχαριστούμε πολύ, κύριε Υφυπουργέ.</seg>
                </u>
                <u xml:id="ParlaMint-GR_2021-01-22-S1-commons.u119" ana="#regular" who="#ΠΙΠΙΛΗ_ΑΝΔΡΕΑ_ΦΩΤΕΙΝΗ">
                    <seg xml:id="ParlaMint-GR_2021-01-22-S1-commons.seg742">Ευχαριστούμε πολύ και για τον χρόνο, κύριε Πρόεδρε.</seg>
                </u>
                <u xml:id="ParlaMint-GR_2021-01-22-S1-commons.u120" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg743">Έχετε υποχρέωση, κύριε Υφυπουργέ, να πάτε στον εισαγγελέα ό,τι γνωρίζετε. Μη χαριστείτε σε κανέναν!</seg>
                    <seg xml:id="ParlaMint-GR_2021-01-22-S1-commons.seg744">Καλή συνέχεια και στους δύο.</seg>
                    <seg xml:id="ParlaMint-GR_2021-01-22-S1-commons.seg745">Κυρίες και κύριοι συνάδελφοι, θα συζητηθεί τώρα η πρώτη με αριθμό 2211/385/30-11-2020 ερώτηση και αίτηση κατάθεσης εγγράφων του κύκλου των αναφορών και ερωτήσεων του Βουλευτή Λακωνίας της Νέας Δημοκρατίας κ. Αθανασίου Δαβάκη προς την Υπουργό Παιδείας και Θρησκευμάτων, με θέμα: «Γιατί το Τμήμα Νοσηλευτικής του Πανεπιστημίου Πελοποννήσου απέρριψε την πρόταση συνεργασίας του Ιδρύματος «Σταύρος Νιάρχος»;».</seg>
                    <seg xml:id="ParlaMint-GR_2021-01-22-S1-commons.seg746">Κύριε Δαβάκη, καλησπέρα σας! Έχετε δύο λεπτά στη διάθεσή σας.</seg>
                </u>
                <u xml:id="ParlaMint-GR_2021-01-22-S1-commons.u121" ana="#regular" who="#ΔΑΒΑΚΗΣ_ΠΑΝΑΓΙΩΤΗ_ΑΘΑΝΑΣΙΟΣ">
                    <seg xml:id="ParlaMint-GR_2021-01-22-S1-commons.seg747">Σας ευχαριστώ, κύριε Πρόεδρε.</seg>
                    <seg xml:id="ParlaMint-GR_2021-01-22-S1-commons.seg748">Στις 26 Νοεμβρίου του 2020 το Ίδρυμα «Σταύρος Νιάρχος» σε ανακοίνωσή του αναφέρει, κύριε Υπουργέ, μεταξύ άλλων τα εξής: «Στο πλαίσιο της προσπάθειας διερεύνησης για συνεργασία του Ιδρύματος «Σταύρος Νιάρχος» με τον τομέα νοσηλευτικής στη χώρα πρότεινε στο Τμήμα Νοσηλευτικής του Τμήματος Νοσηλευτικής του Πανεπιστημίου Πελοποννήσου την ύπαρξη συνεργασίας με το υπό κατασκευή νοσοκομείο, το οποίο κατασκευάζει στη Σπάρτη το Ίδρυμα «Σταύρος Νιάρχος» και σε τέσσερα χρόνια θα είναι έτοιμο.».</seg>
                    <seg xml:id="ParlaMint-GR_2021-01-22-S1-commons.seg749">Όπως λέει το Ίδρυμα «Σταύρος Νιάρχος» στην επίσημη ανακοίνωσή του: «Η πρόταση του Ιδρύματος διερεύνησης τέτοιας πιθανότητας συνεργασίας, για την υλοποίηση της οποίας το Ίδρυμα θα αναλάμβανε ενδεχομένως σημαντικό επιπλέον κόστος κατασκευής μέσω της αύξησης της υφιστάμενης δωρεάς του,…» - δηλαδή θα έβαζε περαιτέρω χρήματα, περισσότερους οικονομικούς πόρους - «…δεν έγινε αποδεκτή από τη Σχολή Νοσηλευτικής και το Πανεπιστήμιο Πελοποννήσου. Ως εκ τούτου, το Ίδρυμα «Σταύρος Νιάρχος» εγκατέλειψε την εν λόγω πρόταση…» - κύριε Υπουργέ - «…αφήνοντάς την στη διακριτική ευχέρεια της πολιτείας, συνεχίζοντας ωστόσο, στο πλαίσιο της πρωτοβουλίας του για την υγεία, το έργο του».</seg>
                    <seg xml:id="ParlaMint-GR_2021-01-22-S1-commons.seg750">Αυτή τη διακριτική ευχέρεια της πολιτείας ζήτησα με ερώτησή μου τον Νοέμβριο του παρελθόντος έτους, αλλά και με τη σημερινή μου παρέμβαση στη Βουλή. Δεν απαντήθηκε αυτή η ερώτηση και με τη γνωστή διαδικασία του κοινοβουλευτικού ελέγχου ήρθε επιλεγείσα από εμένα για συζήτηση στη Βουλή.</seg>
                    <seg xml:id="ParlaMint-GR_2021-01-22-S1-commons.seg751">Σε αυτή την ερώτηση, λοιπόν, ζητούσα να μας κατατεθεί το περιεχόμενο της εν λόγω πρότασης του Ιδρύματος «Σταύρος Νιάρχος» προς το Τμήμα Νοσηλευτικής, δηλαδή τα όσα έλεγε το Ίδρυμα προς το Τμήμα Νοσηλευτικής και το σκεπτικό του Πανεπιστημίου Πελοποννήσου, του Τμήματος Νοσηλευτικής, περί απορρίψεως της προτάσεως του Ιδρύματος «Σταύρος Νιάρχος».</seg>
                    <seg xml:id="ParlaMint-GR_2021-01-22-S1-commons.seg752">Αυτό, λοιπόν, το θέμα, που για μένα πέραν των ακαδημαϊκών κριτηρίων είναι και ζήτημα ηθικής, πανεπιστημιακής, επιστημονικής, πολιτικής τάξεως, έρχεται σήμερα στη Βουλή, ζητώντας από εσάς, από τη νέα πολιτική ηγεσία - και σας εύχομαι καλή επιτυχία στα καθήκοντά σας και στο έργο σας - να μου απαντηθεί.</seg>
                    <seg xml:id="ParlaMint-GR_2021-01-22-S1-commons.seg753">Σας ευχαριστώ πολύ, κύριε Πρόεδρε.</seg>
                </u>
                <u xml:id="ParlaMint-GR_2021-01-22-S1-commons.u122" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg754">Κι εμείς ευχαριστούμε, κύριε Δαβάκη.</seg>
                    <seg xml:id="ParlaMint-GR_2021-01-22-S1-commons.seg755">Θα απαντήσει ο Υφυπουργός Παιδείας και Θρησκευμάτων κ. Ευάγγελος Συρίγος.</seg>
                    <seg xml:id="ParlaMint-GR_2021-01-22-S1-commons.seg756">Κύριε Συρίγο, καλησπέρα σας και σιδεροκέφαλος! Κουράγιο πάνω από όλα!</seg>
                </u>
                <u xml:id="ParlaMint-GR_2021-01-22-S1-commons.u123" ana="#regular" who="#ΣΥΡΙΓΟΣ_ΜΑΤΘΑΙΟΥ_ΕΥΑΓΓΕΛΟΣ_ΑΓΓΕΛΟΣ">
                    <seg xml:id="ParlaMint-GR_2021-01-22-S1-commons.seg757">Ευχαριστώ πάρα πολύ, κύριε Πρόεδρε.</seg>
                    <seg xml:id="ParlaMint-GR_2021-01-22-S1-commons.seg758">Κύριοι συνάδελφοι, κύριε Δαβάκη, ευχαριστώ πολύ για την ερώτησή σας.</seg>
                    <seg xml:id="ParlaMint-GR_2021-01-22-S1-commons.seg759">Είναι γεγονός ότι το Ίδρυμα «Σταύρος Νιάρχος» προέβη σε μία πολύ μεγάλη δωρεά, σε μία από τις πολλές μεγάλες δωρεές τις οποίες κάνει τα τελευταία χρόνια. Ανέλαβε να χρηματοδοτήσει νοσοκομεία στην Κομοτηνή, στη Θεσσαλονίκη και στη Σπάρτη. Στο πλαίσιο αυτό, πράγματι, πρότεινε στο Πανεπιστήμιο Πελοποννήσου να μεταφερθεί το Τμήμα Νοσηλευτικής από την Τρίπολη στη Σπάρτη.</seg>
                    <seg xml:id="ParlaMint-GR_2021-01-22-S1-commons.seg760">Επ' αυτού υπήρξε και μία διαδικτυακή συνάντηση, στην οποία γνωστοποιήθηκε η προσφορά, η δωρεά του Ιδρύματος «Σταύρος Νιάρχος» προς τη Σπάρτη, στο Πανεπιστήμιο Πελοποννήσου, από την ίδια την Κυβέρνηση. Συμμετείχαν ο κ. Γεραπετρίτης, ο κ. Κικίλιας, η προϊσταμένη μου Υπουργός κ. Κεραμέως, ο προκάτοχός μου κ. Βασίλειος Διγαλάκης και ενημέρωσαν την Πρυτανεία του Πανεπιστημίου Πελοποννήσου.</seg>
                    <seg xml:id="ParlaMint-GR_2021-01-22-S1-commons.seg761">Επ' αυτού του θέματος το Πανεπιστήμιο Πελοποννήσου απάντησε αρνητικά. Οι λόγοι που απάντησε αρνητικά, εξ όσων έχουμε πληροφορηθεί, είναι ακαδημαϊκοί και πιο συγκεκριμένα είπε ότι το νέο νοσοκομείο δεν προβλέπεται να είναι της ίδιας δυναμικότητας με το Παναρκαδικό Νοσοκομείο Τριπόλεως - θα ανέρχεται, δηλαδή, στο 50% - και επίσης ότι αυτό δεν πρόκειται να γίνει τώρα, αλλά θα λειτουργήσει, όπως αναφέρατε κι εσείς, το 2025, σε τέσσερα χρόνια.</seg>
                    <seg xml:id="ParlaMint-GR_2021-01-22-S1-commons.seg762">Κατόπιν αυτού απέρριψαν την προσφορά του Ιδρύματος «Σταύρος Νιάρχος» αντιπροτείνοντας να δημιουργηθεί ένα Κέντρο Αποθεραπείας, το οποίο θα συνεργάζεται με τα ήδη λειτουργούντα στη Σπάρτη Τμήματα Φυσικοθεραπείας και Οργανώσεως Διατηρήσεως Αθλητισμού.</seg>
                </u>
                <u xml:id="ParlaMint-GR_2021-01-22-S1-commons.u124" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg763">Ευχαριστούμε πολύ.</seg>
                    <seg xml:id="ParlaMint-GR_2021-01-22-S1-commons.seg764">Ορίστε, κύριε Δαβάκη, έχετε τρία λεπτά για τη δευτερολογία σας.</seg>
                </u>
                <u xml:id="ParlaMint-GR_2021-01-22-S1-commons.u125" ana="#regular" who="#ΔΑΒΑΚΗΣ_ΠΑΝΑΓΙΩΤΗ_ΑΘΑΝΑΣΙΟΣ">
                    <seg xml:id="ParlaMint-GR_2021-01-22-S1-commons.seg765">Ευχαριστώ πολύ, κύριε Πρόεδρε.</seg>
                    <seg xml:id="ParlaMint-GR_2021-01-22-S1-commons.seg766">Κατ' αρχάς, σύμφωνα με τον Κανονισμό της Βουλής στο άρθρο 133, ο Βουλευτής δικαιούται να ζητά έγγραφα, τα οποία έχουν σχέση με τη δημόσια σφαίρα, με τις δημόσιες υποθέσεις. Έπρεπε, λοιπόν, το Πανεπιστήμιο Πελοποννήσου να καταθέσει τα έγραφα που ζητούσε ο Βουλευτής. Όπως ξέρετε, εδώ είναι μία δημόσια υπόθεση. Δεν αφορά ούτε θέματα εθνικής ασφάλειας ούτε εξωτερικών και άμυνας που υπάρχει άλλη διαδικασία. Όφειλε το Πανεπιστήμιο Πελοποννήσου να τα καταθέσει.</seg>
                    <seg xml:id="ParlaMint-GR_2021-01-22-S1-commons.seg767">Το αυτοδιοίκητο δεν σημαίνει αυτονομία. Η αυτονομία είναι ένα θέμα που έχει λυθεί με την απόφαση 520/2015 από την Ολομέλεια του Συμβουλίου Επικρατείας, όταν προσέφυγαν μέλη ΔΕΠ του πανεπιστημίου που ζητούσαν να ακυρωθεί η ηλεκτρονική εκλογή καθηγητών κατά του νόμου Διαμαντοπούλου, ο οποίος - ειρήσθω εν παρόδω - κύριε Πρόεδρε, είχε τύχει ευρύτατης πλειοψηφίας από αυτή την Αίθουσα.</seg>
                    <seg xml:id="ParlaMint-GR_2021-01-22-S1-commons.seg768">Άρα, λοιπόν, άλλο το αυτοδιοίκητο και άλλο το αυτόνομο, δυνάμει του οποίου δεν μας απαντούν με βάση το άρθρο 133 του Κανονισμού της Βουλής, ο οποίος είναι και νόμος του κράτους.</seg>
                    <seg xml:id="ParlaMint-GR_2021-01-22-S1-commons.seg769">Λένε σ' αυτό που μου διαβάσατε, κύριε Υπουργέ - και καλείστε να διεξέλθετε ένα ζήτημα το οποίο δεν ξέρατε, καθώς τώρα αναλαμβάνετε αλλά, εν πάση περιπτώσει, αυτός είναι ο άχαρος ρόλος της πολιτικής ηγεσίας - για τη δυναμικότητα των κλινών. Όπως σας είπα στην αρχική ανακοίνωση του Ιδρύματος, το Ίδρυμα βολιδοσκόπησε το πανεπιστήμιο δεδομένου ότι είναι εν εξελίξει η κατασκευή του νοσοκομείου και μάλιστα είπαν: «θα βάλουμε κι άλλα χρήματα, εφόσον πάρουμε την έγκριση από εσάς».</seg>
                    <seg xml:id="ParlaMint-GR_2021-01-22-S1-commons.seg770">Αυτό σημαίνει ότι θα υπήρχε καλύτερη ανάπτυξη του νοσοκομείου το οποίο κατασκευάζει στη Σπάρτη το Ίδρυμα και, εν πάση περιπτώσει, θα παρείχετο και η καλύτερη κλινική εκπαίδευση, η οποία αποτέλεσε το βασικό κριτήριο για να μεταφερθεί με τον νόμο Γαβρόγλου, τον οποίο εμείς ως Νέα Δημοκρατία αποκαλέσαμε τερατούργημα, κύριε Υπουργέ, η Νοσηλευτική Σχολή από τη Σπάρτη στην Τρίπολη. Η Νοσηλευτική Σχολή βρισκόταν στη Σπάρτη - το λέω για να βοηθήσω - και πήγε με τον νόμο Γαβρόγλου στην Τρίπολη, επειδή επί δεκαπέντε χρόνια - τότε το θυμήθηκαν - δεν γινόταν σωστή κλινική εκπαίδευση.</seg>
                    <seg xml:id="ParlaMint-GR_2021-01-22-S1-commons.seg771">Ερχόμαστε, λοιπόν, τώρα και λέμε ότι αυτά τα οποία μας απαντά το Πανεπιστήμιο Πελοποννήσου κατά την άποψη τη δική μου - και μιλώ και πολιτικά - είναι έωλα, αδιαφανή. Δεν μπορεί το πανεπιστήμιο και το αυτοδιοίκητο του πανεπιστημίου να μεταβάλλονται σε μία ασπίδα κλαδικών συμφερόντων. Πρέπει να υπάρχουν σαφείς ενδείξεις. Ποιες σαφείς ενδείξεις δηλαδή; «Πάρτε, κύριε Δαβάκη, πενήντα σελίδες ακαδημαϊκά κριτήρια να έχετε, γιατί δεν πάμε πλέον από την Τρίπολη στη Σπάρτη να κάνουμε κλινική εκπαίδευση».</seg>
                    <seg xml:id="ParlaMint-GR_2021-01-22-S1-commons.seg772">Τελειώνω, κύριε Πρόεδρε. Ευχαριστώ για την ανοχή.</seg>
                    <seg xml:id="ParlaMint-GR_2021-01-22-S1-commons.seg773">Ζήτησε συνεργασία ένα μεγάλο ίδρυμα, το οποίο έχει μία μακρά διαδρομή ανιδιοτελούς προσφοράς στην ελληνική κοινωνία και στον ελληνικό λαό και μία συγκεκριμένη απάντηση από το πανεπιστήμιο θα ήταν αυτή: ακαδημαϊκά κριτήρια και 50% δυναμικότητα. Τότε, γιατί το Παναρκαδικό Νοσοκομείο δεν ήταν νοσοκομείο αναφοράς τώρα με τον COVID; Γιατί, κύριε Υπουργέ, και η βιβλιοθήκη και όλη η επίπλωση, επί παραδείγματι, στο ιδιόκτητο πανεπιστήμιο στη Σπάρτη, όπου στεγαζόταν η Νοσηλευτική Σχολή, δεν έχουν μετακινηθεί ακόμα;</seg>
                    <seg xml:id="ParlaMint-GR_2021-01-22-S1-commons.seg774">Όλα αυτά συνθέτουν ένα σκηνικό - θα έλεγα - αδιαφάνειας. Δεν είναι το αυτοδιοίκητο ούτε κομητεία ούτε το Πριγκιπάτο του Μορέως!. Οφείλουν οι κύριοι καθηγητές να δίδουν απαντήσεις, διότι και αυτοί, όπως όλοι μας, υπόκεινται στη δημόσια λογοδοσία σε αυτή την Αίθουσα όπου εκπροσωπείται ο ελληνικός λαός, ο οποίος, εν πάση περιπτώσει, τους πληρώνει, όπως πληρώνει όλους μας.</seg>
                    <seg xml:id="ParlaMint-GR_2021-01-22-S1-commons.seg775">Αντιλαμβάνεστε ότι αυτά είναι πολιτικά ζητήματα και καλώ την πολιτική ηγεσία να επέμβει, να ζητήσει αναλυτικότερες εξηγήσεις από το πανεπιστήμιο, από το Τμήμα Νοσηλευτικής, να μας πουν λεπτομερώς ποια είναι τα ακαδημαϊκά κριτήρια που απαγορεύουν σε ένα υπερσύγχρονο νοσοκομείο να δεχθεί τους φοιτητές της Νοσηλευτικής Σχολής, όταν πριν ενάμιση χρόνο επικαλούνταν οι καθηγητές τους την όχι σωστή κλινική εκπαίδευση - κάτι το οποίο αμφισβητώ - και μεταφέρθηκαν - πώς τα φέρνει η μοίρα! - στην Τρίπολη. Πιστεύω ότι είναι βαθύτατα και πολιτικό το ζήτημα.</seg>
                    <seg xml:id="ParlaMint-GR_2021-01-22-S1-commons.seg776">Σας ευχαριστώ πολύ.</seg>
                </u>
                <u xml:id="ParlaMint-GR_2021-01-22-S1-commons.u126" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg777">Και εμείς ευχαριστούμε.</seg>
                    <seg xml:id="ParlaMint-GR_2021-01-22-S1-commons.seg778">Κύριε Συρίγο, έχετε τρία λεπτά για τη δευτερολογία σας.</seg>
                </u>
                <u xml:id="ParlaMint-GR_2021-01-22-S1-commons.u127" ana="#regular" who="#ΣΥΡΙΓΟΣ_ΜΑΤΘΑΙΟΥ_ΕΥΑΓΓΕΛΟΣ_ΑΓΓΕΛΟΣ">
                    <seg xml:id="ParlaMint-GR_2021-01-22-S1-commons.seg779">Ευχαριστώ, κύριε Πρόεδρε. Δυστυχώς δεν θα τα χρησιμοποιήσω.</seg>
                    <seg xml:id="ParlaMint-GR_2021-01-22-S1-commons.seg780">Είναι προφανές, κύριε συνάδελφε, ότι εδώ έχουμε μία σύγκρουση μεταξύ του Πριγκιπάτου του Μορέως και του Δεσποτάτου του Μυστρά της περιοχής σας! Πρέπει όμως να τονίσω ότι εδώ έχουμε το αυτοδιοίκητο των πανεπιστημίων, την πλήρη αυτοδιοίκηση, η οποία δεν επιτρέπει στο Υπουργείο Παιδείας να υπεισέλθει στην ουσία αυτών που επικαλείται ένα ακαδημαϊκό ίδρυμα, από την ώρα που επικαλείται ακαδημαϊκά κριτήρια. Εννοώ από τυπικής πλευράς. Είναι αποκλειστικό θέμα, είναι δική τους εξουσία να αποφασίζουν για τις ακαδημαϊκές υποθέσεις με δικά τους όργανα και με δική τους ευθύνη, στο πλαίσιο των γενικών και αφηρημένων ρυθμίσεων που θεσπίζονται με τυπικό νόμο ή με κανονιστική πράξη. Υπάρχει επ' αυτού του θέματος απόφαση του Συμβουλίου της Επικρατείας από το 1984. Οπότε το Υπουργείο Παιδείας απλώς μεταφέρει την άποψη του Πανεπιστημίου Πελοποννήσου, μη δυνάμενο να υπεισέλθει επί της ουσίας, που στην προκειμένη περίπτωση είναι τα ακαδημαϊκά κριτήρια τα οποία επικαλείται το πανεπιστήμιο.</seg>
                    <seg xml:id="ParlaMint-GR_2021-01-22-S1-commons.seg781">Ευχαριστώ πολύ.</seg>
                </u>
                <u xml:id="ParlaMint-GR_2021-01-22-S1-commons.u128" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg782">Ευχαριστούμε πολύ, κύριε Συρίγο.</seg>
                    <seg xml:id="ParlaMint-GR_2021-01-22-S1-commons.seg783">Να μας έρχεστε τακτικά. Ούτε καν λεπτό δεν ήταν η δευτερολογία σας!</seg>
                    <seg xml:id="ParlaMint-GR_2021-01-22-S1-commons.seg784">Προχωρούμε στη συζήτηση της δεύτερης με αριθμό 2742/16-12-2020 ερώτησης του κύκλου των αναφορών και ερωτήσεων της Βουλευτού Χαλκιδικής του ΣΥΡΙΖΑ - Προοδευτική Συμμαχία κ. Κυριακής Μάλαμα προς τον Υπουργό Οικονομικών, με θέμα: «Απαράδεκτη πίεση των εισπρακτικών εταιρειών στους δανειολήπτες εν μέσω πανδημίας».</seg>
                    <seg xml:id="ParlaMint-GR_2021-01-22-S1-commons.seg785">Κυρία Μάλαμα, έχετε δύο λεπτά στη διάθεσή σας, αν δεν σας πάρουν τηλέφωνο από καμία εισπρακτική!</seg>
                </u>
                <u xml:id="ParlaMint-GR_2021-01-22-S1-commons.u129" ana="#regular" who="#ΜΑΛΑΜΑ_ΙΩΑΝΝΗ_ΚΥΡΙΑΚΗ">
                    <seg xml:id="ParlaMint-GR_2021-01-22-S1-commons.seg786">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2021-01-22-S1-commons.seg787">Κύριε Υπουργέ, στη δύσκολη αυτή περίοδο της πανδημίας πολλοί συμπολίτες μας αντιμετωπίζουν τεράστιο πρόβλημα εξυπηρέτησης των δανείων τους. Δεν πρόκειται για στρατηγικούς κακοπληρωτές, αλλά για ανθρώπους των οποίων η οικονομική δραστηριότητα πλήττεται από τις υγειονομικές συνθήκες, από τις απαγορεύσεις και από την οικονομική κρίση. Είναι άνθρωποι οι οποίοι πάντοτε εξυπηρετούσαν στην ώρα τους τα δάνειά τους, οι οποίοι είχαν νοικοκυρεμένες επιχειρήσεις και οι οποίοι ποτέ δεν αθέτησαν κακόβουλα κάποια πληρωμή.</seg>
                    <seg xml:id="ParlaMint-GR_2021-01-22-S1-commons.seg788">Υποτίθεται ότι γι' αυτούς τους ανθρώπους θα έπρεπε να υπάρχει μια οριζόντια «ομπρέλα» προστασίας, όχι μόνο για να μη διογκωθούν τα «κόκκινα» δάνεια στην ελληνική οικονομία, αλλά για να μπορέσουν αυτοί οι άνθρωποι να παραμείνουν οικονομικά ενεργοί και να έχουν τη δυνατότητα να ξεκινήσουν και πάλι την οικονομική δραστηριότητά τους, όταν βγούμε από αυτή την υγειονομική κρίση.</seg>
                    <seg xml:id="ParlaMint-GR_2021-01-22-S1-commons.seg789">Στην κατεύθυνση αυτή, άλλωστε, κινούνται και οι συστάσεις και της Ελληνικής Ένωσης Τραπεζών, αλλά και της Ευρωπαϊκής Αρχής Τραπεζών, οι οποίες καλούν τα πιστωτικά ιδρύματα να προσφέρουν επαρκείς ρυθμίσεις στους δανειολήπτες για όσον καιρό διαρκέσει αυτή η κρίση.</seg>
                    <seg xml:id="ParlaMint-GR_2021-01-22-S1-commons.seg790">Όμως, δυστυχώς, στην περίπτωση της Ελλάδας υπάρχουν περιπτώσεις που εκφεύγουν από τις γενικές αυτές κατευθυντήριες γραμμές. Αναφέρομαι συγκεκριμένα στις πρακτικές που μετέρχεται η εταιρεία που διαχειρίζεται τα δάνεια της παλαιάς Αγροτικής Τράπεζας, η «Ενιαία Ειδική Εκκαθάριση Α.Ε. (PQH)».</seg>
                    <seg xml:id="ParlaMint-GR_2021-01-22-S1-commons.seg791">Η συγκεκριμένη, λοιπόν, εταιρεία, η οποία λειτουργεί ως ειδικός εκκαθαριστής του Υπουργείου Οικονομικών, αρνείται να προσφέρει στους δανειολήπτες «ομπρέλα» προστασίας από την πανδημία και χρησιμοποιεί επιθετικές πρακτικές πίεσης, σε συνεργασία με εισπρακτικές εταιρείες, δικηγορικά γραφεία, οδηγώντας σε αδιέξοδο αυτούς τους αδύναμους δανειολήπτες, οι οποίοι κάποτε πήραν ένα δάνειο από την Αγροτική Τράπεζα και σήμερα πλήττονται από τις υγειονομικές απαγορεύσεις.</seg>
                    <seg xml:id="ParlaMint-GR_2021-01-22-S1-commons.seg792">Και σας ρωτώ, κύριε Υπουργέ, το εξής: Θα προχωρήσετε επιτέλους σε αυστηρές συστάσεις προς τη συγκεκριμένη εταιρεία, ώστε να λειτουργήσει σύμφωνα με τις ελληνικές και ευρωπαϊκές κατευθύνσεις απέναντι στους δανειολήπτες των οποίων τα δάνεια διαχειρίζεται; Θα δράσετε άμεσα, ώστε η συγκεκριμένη εταιρεία να προχωρήσει σε ρυθμίσεις για να προστατευτούν οι δανειολήπτες που είναι σε αδυναμία;</seg>
                    <seg xml:id="ParlaMint-GR_2021-01-22-S1-commons.seg793">Στο θέμα αυτό θα πρέπει να παρέμβει και το Υπουργείο Οικονομικών, αλλά και η Τράπεζα της Ελλάδος, η οποία υποτίθεται ότι αποτελεί το θεσμικό θεματοφυλάκιο της δεοντολογίας του συγκεκριμένου τομέα.</seg>
                    <seg xml:id="ParlaMint-GR_2021-01-22-S1-commons.seg794">Σας ευχαριστώ.</seg>
                </u>
                <u xml:id="ParlaMint-GR_2021-01-22-S1-commons.u130" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg795">Και εμείς ευχαριστούμε, κυρία Μάλαμα.</seg>
                    <seg xml:id="ParlaMint-GR_2021-01-22-S1-commons.seg796">Θα απαντήσει ο Υφυπουργός Οικονομικών κ Γεώργιος Ζαββός.</seg>
                    <seg xml:id="ParlaMint-GR_2021-01-22-S1-commons.seg797">Κύριε Υφυπουργέ, καλησπέρα σας! Έχετε τρία λεπτά στη διάθεσή σας.</seg>
                </u>
                <u xml:id="ParlaMint-GR_2021-01-22-S1-commons.u131" ana="#regular" who="#ΓΕΩΡΓΙΟΣ_ΖΑΒΒΟΣ">
                    <seg xml:id="ParlaMint-GR_2021-01-22-S1-commons.seg798">Καλησπέρα σας, κύριε Πρόεδρε.</seg>
                    <seg xml:id="ParlaMint-GR_2021-01-22-S1-commons.seg799">Κυρία Βουλευτά, κατ' αρχάς, θα ήθελα να διευκρινίσω ότι από την πρώτη στιγμή η Κυβέρνηση, καθώς και οι τράπεζες, έχει λάβει μια σειρά σημαντικών μέτρων για την ανακούφιση των πληγέντων από την πανδημία. Νομίζω ότι οι Υπουργοί έχουν σε μεγάλο βαθμό εξηγήσει, ακόμα και σήμερα, όλα αυτά τα μέτρα και τη σημαντική επίπτωση την οποία είχαν στους Έλληνες πολίτες.</seg>
                    <seg xml:id="ParlaMint-GR_2021-01-22-S1-commons.seg800">Θα εστιάσω πιο συγκεκριμένα, όμως, στα θέματα στα οποία αναφέρεστε και θα ήθελα να πω ότι ήδη από τον περασμένο Δεκέμβριο η Ένωση Ελληνικών Τραπεζών, που ακολουθεί ακριβώς τις συστάσεις, τις κατευθύνσεις της Ευρωπαϊκής Αρχής Τραπεζών, αποφάσισε την παράταση, όπως ξέρουμε, λόγω των συνεχιζόμενων δυσμενών συνεπειών της πανδημίας σε όλες τις υφιστάμενες διευκολύνσεις για τους δανειολήπτες, που έχουν προφανώς σκοπό την ενίσχυση της ελληνικής οικονομίας.</seg>
                    <seg xml:id="ParlaMint-GR_2021-01-22-S1-commons.seg801">Γνωρίζετε, γιατί το αναφέρατε, ότι η εταιρεία «PQH» είναι μια ανώνυμη εταιρεία ειδικού σκοπού και δεν λειτουργεί - πρέπει να κάνουμε τις διακρίσεις πάντα, είναι χρήσιμες - ως μια εισπρακτική εταιρεία ή εταιρεία ενημέρωσης οφειλετών. Είναι - και το αναφέρατε, νομίζω - ειδικός εκκαθαριστής των πιστωτικών ιδρυμάτων που έχουν τεθεί σε ειδική εκκαθάριση στο παρελθόν και ιδιαίτερα, θεμάτων που αφορούν στην παλιά Αγροτική Τράπεζα.</seg>
                    <seg xml:id="ParlaMint-GR_2021-01-22-S1-commons.seg802">Οι βασικότεροι πιστωτές της «PQH» είναι και οι πρώην εργαζόμενοι των υπό ειδική εκκαθάριση πιστωτικών και χρηματοδοτικών ιδρυμάτων, καθώς και το Ταμείο Χρηματοπιστωτικής Σταθερότητας και το Ταμείο Εγγύησης Καταθέσεων και Επενδύσεων και το ελληνικό δημόσιο.</seg>
                    <seg xml:id="ParlaMint-GR_2021-01-22-S1-commons.seg803">Έχουμε τις διαβεβαιώσεις και γραπτές - νομίζω σας έχουν σταλεί, ή μπορώ και να τις καταθέσω στη Βουλή - από την «PQH». Tα υπό ειδική εκκαθάριση πιστωτικά ιδρύματα μετά την ανάκληση λειτουργίας τους δεν είναι μέλη της Ένωσης Ελληνικών Τραπεζών και δεν δεσμεύονται από τις αποφάσεις. Ωστόσο, αυτόβουλα η «PQH» έχει λάβει από την πρώτη στιγμή υπ' όψιν της τις γενικές κατευθύνσεις της Ελληνικής Ένωσης Τραπεζών στα μέλη της και τις εφαρμόζει.</seg>
                    <seg xml:id="ParlaMint-GR_2021-01-22-S1-commons.seg804">Πιο συγκεκριμένα η «PQH» ανέλαβε συγκεκριμένες πρωτοβουλίες για συνεπείς δανειολήπτες που περιλαμβάνονται προφανώς στο χαρτοφυλάκιο διαχείρισής της. Οι πρωτοβουλίες αυτές είναι λίγο - πολύ οι ίδιες. Είναι αντίστοιχες με τις ενέργειες αυτών των συστημικών τραπεζών, όπως έχουμε γνωρίσει από τις ανακοινώσεις της Ένωσης Ελληνικών Τραπεζών, τόσο ως προς τα κριτήρια επιλεξιμότητας των δανειοληπτών, όσο και ως προς την αρχική προσφερόμενη διευκόλυνση.</seg>
                    <seg xml:id="ParlaMint-GR_2021-01-22-S1-commons.seg805">Ενδεικτικά, οι διευκολύνσεις αυτές περιλαμβάνουν κεφαλαιοποίηση ληξιπρόθεσμων οφειλών, αναστολές πληρωμών, επέκταση διάρκειας ρυθμίσεων και διάφορα άλλα, ανάλογα με τα σχετικά αιτήματα των δικαιούχων συνεπών δανειοληπτών. Οι διευκολύνσεις αυτές μπορούν να επεκταθούν μετά από σχετικό αίτημα του δανειολήπτη.</seg>
                    <seg xml:id="ParlaMint-GR_2021-01-22-S1-commons.seg806">Σε κάθε περίπτωση - νομίζω - πρέπει να έχουμε υπ' όψιν μας ότι η «PQH» εξετάζει όλα τα υποβαλλόμενα αιτήματα των οφειλετών για την ένταξή τους σε προγράμματα αναστολής καταβολής δόσεων, εφόσον πληρούνται δύο βασικοί όροι. Ο ένας είναι ότι αυτοί που ζητούν, θα πρέπει να είναι ενήμεροι και, δεύτερον, αποδεδειγμένα θα πρέπει να έχουν πληγεί από την κρίση.</seg>
                    <seg xml:id="ParlaMint-GR_2021-01-22-S1-commons.seg807">Παράλληλα, γνωρίζουμε ότι σε όλα τα προγράμματα τα οποία αφορούν την ενίσχυση των δανειοληπτών, το πρόγραμμα «ΓΕΦΥΡΑ», τη δράση επιδότησης επιτοκίου κ.λπ., η «PQH» παρέχει την υποστήριξή της στις αρμόδιες αρχές και διευκολύνει τους επιλέξιμους οφειλέτες. Επιπλέον, η ίδια η εταιρεία μάς διαβεβαιώνει ότι έχει δώσει σαφείς εντολές για τη μη διενέργεια πράξεων αναγκαστικής εκτέλεσης σε βάρος δανειοληπτών, στο πλαίσιο βέβαια πάντα της εφαρμογής των κανόνων που προαναφέρθηκαν.</seg>
                    <seg xml:id="ParlaMint-GR_2021-01-22-S1-commons.seg808">Επομένως, με βάση τα δεδομένα στοιχεία που διαθέτουμε, δεν φαίνεται να υπάρχει κάποια διαφοροποίηση, κάποια διάκριση ως προς το πλαίσιο των ρυθμίσεων που προσφέρουν από τη μια μεριά οι εμπορικές τράπεζες - οι συστημικές τράπεζες - και από την άλλη η «PQH», εφόσον βέβαια πάντα πρόκειται για δανειολήπτες που πραγματικά πλήττονται από την πανδημία.</seg>
                    <seg xml:id="ParlaMint-GR_2021-01-22-S1-commons.seg809">Επίσης, όσον αφορά το θέμα της εποπτείας, στο οποίο αναφερθήκατε, ναι, βεβαίως έχουμε υπ' όψιν μας και θυμίζουμε ότι η «PQH» εποπτεύεται από την Τράπεζα της Ελλάδος και υποχρεούται να τηρεί τον κώδικα δεοντολογίας που έχει εκδώσει η εποπτική της αρχή και εφαρμόζεται για τα πιστωτικά ιδρύματα.</seg>
                    <seg xml:id="ParlaMint-GR_2021-01-22-S1-commons.seg810">Εάν παρ' όλα ταύτα - παρ' όλα τα στοιχεία που έχουμε - έχετε εσείς κάποιες άλλες συγκεκριμένες καταγγελίες, σας παρακαλώ πολύ να μας τις καταθέσετε στο Υπουργείο Οικονομικών και θα μας βοηθήσετε καλύτερα, ώστε αφ' ενός μεν να ασκήσουμε τον ρυθμιστικό μας ρόλο, αφ' ετέρου δε, να ενημερώσουμε και την Τράπεζα της Ελλάδος.</seg>
                    <seg xml:id="ParlaMint-GR_2021-01-22-S1-commons.seg811">Σας ευχαριστώ, κύριε Πρόεδρε.</seg>
                </u>
                <u xml:id="ParlaMint-GR_2021-01-22-S1-commons.u132" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg812">Και εμείς ευχαριστούμε, κύριε Υφυπουργέ.</seg>
                    <seg xml:id="ParlaMint-GR_2021-01-22-S1-commons.seg813">Κυρία Μάλαμα, έχετε τον λόγο για τρία λεπτά για τη δευτερολογία σας.</seg>
                </u>
                <u xml:id="ParlaMint-GR_2021-01-22-S1-commons.u133" ana="#regular" who="#ΜΑΛΑΜΑ_ΙΩΑΝΝΗ_ΚΥΡΙΑΚΗ">
                    <seg xml:id="ParlaMint-GR_2021-01-22-S1-commons.seg814">Κύριε Υφυπουργέ, δεν βοηθούν οι γενικολογίες. Λυπάμαι. Υπάρχουν πολλοί συμπολίτες μας που βιώνουν πραγματικά - επιτρέψτε μου την έκφραση - «μπούλινγκ» κυριολεκτικά από τη συγκεκριμένη εταιρεία.</seg>
                    <seg xml:id="ParlaMint-GR_2021-01-22-S1-commons.seg815">Θα ήθελα να αναφερθώ - μιας και εσείς ο ίδιος μου το προτείνατε - σε ορισμένες περιπτώσεις, για να είμαστε και πιο συγκεκριμένοι. Δανειολήπτης εξαμελούς οικογένειας, του οποίου η σύμβαση τέθηκε σε αναστολή, αντιμετωπίζει την αναλγησία και την τρομοκρατία της «PQH», η οποία εν μέσω πανδημίας του αύξησε τη δόση του δανείου από 330 ευρώ τον μήνα σε 915 ευρώ τον μήνα με το αιτιολογικό ότι έμεινε άνεργος και συσσώρευσε χρέος 2.900 ευρώ. Του λένε μάλιστα από το νομικό τμήμα της εταιρείας ότι έχουν ήδη κινήσει τις διαδικασίες για πλειστηριασμό της πρώτης και μόνης κατοικίας του αμέσως μόλις τελείωσε το lockdown. Του είπαν συγκεκριμένα επί λέξει: «Ξέρουμε ότι το σπίτι σου έχει αντικειμενική αξία 90.000 ευρώ. Εάν δεν δώσεις τα λεφτά, θα σου κάνουμε κατάσχεση». Αυτό είναι ένα παράδειγμα. Στο αίτημα του συγκεκριμένου δανειολήπτη για μια πιο ευνοϊκή ρύθμιση, του απάντησαν χαρακτηριστικά: «δεν το συζητάμε καν».</seg>
                    <seg xml:id="ParlaMint-GR_2021-01-22-S1-commons.seg816">Επιτρέψτε μου να αναφερθώ και σε μια δεύτερη περίπτωση ενός ξενοδόχου με δάνειο στην πρώην Αγροτική Τράπεζα, το οποίο πέρασε στην «PQH». Καταγγέλλει ο συγκεκριμένος πολίτης ότι ενώ έχει ενταχθεί στους πληττόμενους κωδικούς αριθμούς δραστηριότητας, η συγκεκριμένη εταιρεία σταμάτησε να του προσφέρει διευκόλυνση πληρωμής για το δάνειό του από τον Ιούνιο και μέχρι σήμερα που μιλάμε. Όταν επανέλαβε το αίτημά του εκ νέου με δεδομένη την κατάρρευση της τουριστικής περιόδου, η εταιρεία του απάντησε με εξώδικα και μάλιστα παρέπεμψε τον φάκελό του σε συγκεκριμένο γνωστό δικηγορικό γραφείο, το οποίο τον απειλεί σε καθημερινή βάση ότι θα προχωρήσει στις διαδικασίες πλειστηριασμού της επαγγελματικής του στέγης.</seg>
                    <seg xml:id="ParlaMint-GR_2021-01-22-S1-commons.seg817">Αμέσως - αμέσως σας έχω δύο παραδείγματα. Και σας ρωτώ: είναι δυνατόν να επιτρέπετε τέτοιες πρακτικές; Είναι δυνατόν να στέλνουμε εν μέσω της πανδημίας πολίτες και επαγγελματίες στον Καιάδα; Δεν πρέπει να υψώσουμε ένα τείχος προστασίας των ευάλωτων; Γι' αυτό, λοιπόν, αναμένουμε συγκεκριμένα μέτρα και άμεση επίλυση του συγκεκριμένου ζητήματος. Σε διαφορετική περίπτωση θα καταστραφούν και επιχειρήσεις και οικογένειες.</seg>
                    <seg xml:id="ParlaMint-GR_2021-01-22-S1-commons.seg818">Σας ευχαριστώ.</seg>
                </u>
                <u xml:id="ParlaMint-GR_2021-01-22-S1-commons.u134" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg819">Σας ευχαριστώ πολύ, κυρία Μάλαμα.</seg>
                    <seg xml:id="ParlaMint-GR_2021-01-22-S1-commons.seg820">Κύριε Υφυπουργέ, έχετε κι εσείς τρία λεπτά για τη δευτερολογία σας.</seg>
                </u>
                <u xml:id="ParlaMint-GR_2021-01-22-S1-commons.u135" ana="#regular" who="#ΓΕΩΡΓΙΟΣ_ΖΑΒΒΟΣ">
                    <seg xml:id="ParlaMint-GR_2021-01-22-S1-commons.seg821">Σας ευχαριστώ, κύριε Πρόεδρε.</seg>
                    <seg xml:id="ParlaMint-GR_2021-01-22-S1-commons.seg822">Θα ήθελα να δώσω μερικές διευκρινίσεις. Η Κυβέρνηση μέχρι στιγμής έχει πάρει όλα εκείνα τα αναγκαία και δυνατά μέτρα, αν θέλετε, καθοδηγώντας τις τράπεζες, όπως και η ευρωπαϊκή αρχή, ώστε να μπορέσουν να δώσουν αναστολές σε πολλές περιπτώσεις. Ήθελα να πω ότι σύμφωνα με τα διαθέσιμα στοιχεία που έχουμε, μόνο στο διάστημα Ιανουαρίου - Νοεμβρίου 2020 δόθηκαν αναστολές περίπου σε τετρακόσιες χιλιάδες επιχειρήσεις και ιδιώτες συνολικού ύψους 30 δισεκατομμυρίων, μετριάζοντας με πολλά άλλα μέτρα τις οδυνηρές επιπτώσεις από την υγειονομική κρίση. Να μην αναφερθώ στο πρόγραμμα «ΓΕΦΥΡΑ» μέσω του οποίου συνεισφέρει το δημόσιο για αρκετά χρονικό διάστημα και ως εννιά μήνες τη δόση για την αποπληρωμή δανείων φυσικών και νομικών προσώπων.</seg>
                    <seg xml:id="ParlaMint-GR_2021-01-22-S1-commons.seg823">Θέλω να πω, επίσης, κάτι που αγνοούμε. Στα θέματα που αφορούν τις λεγόμενες εταιρείες διαχείρισης δανείων - είναι οι servicers - έχουν δοθεί μέχρι στιγμής περισσότερες από εβδομήντα πέντε χιλιάδες ρυθμίσεις δανείων ύψους πάνω από 2 δισεκατομμύρια ευρώ σε χαρτοφυλάκια που έχουν μεταβιβαστεί και βρίσκονται εκτός των τραπεζικών ισολογισμών και δίνουν σε χιλιάδες δανειολήπτες λύσεις που περιλαμβάνουν μέχρι και άφεση χρέους. Θα πρέπει να αντιλαμβανόμαστε για ποιες κατηγορίες εταιρειών μιλάμε. Αν αυτές αφορούν εισπρακτικές εταιρείες, ξέρετε ότι υπάρχει αυστηρό πλαίσιο, η τήρηση του οποίου εποπτεύεται από τη Γενική Γραμματεία Εμπορίου και Προστασίας του Καταναλωτή του Υπουργείου Ανάπτυξης.</seg>
                    <seg xml:id="ParlaMint-GR_2021-01-22-S1-commons.seg824">Στον βαθμό που τα θέματα αφορούν άλλη κατηγορία, δηλαδή, τις λεγόμενες εταιρείες διαχείρισης δανείων, τους λεγόμενους servicers, αυτά εμπίπτουν στην αρμοδιότητά μου. Σε αυτό πρέπει να σας πω ότι υπάρχει αυστηρό νομικό πλαίσιο. Οι εταιρείες διαχείρισης εποπτεύονται από την Τράπεζα της Ελλάδος. Υπάρχει η πλήρης εφαρμογή του κώδικα δεοντολογίας και προφανώς υπάρχει δυνατότητα να γίνουν συγκεκριμένες καταγγελίες.</seg>
                    <seg xml:id="ParlaMint-GR_2021-01-22-S1-commons.seg825">Με δυο λόγια, θα ήθελα να πω ότι παίρνουμε και εφαρμόζουμε όλα εκείνα τα αναγκαία μέτρα με τα οποία προσπαθούμε να απαλύνουμε τις οδυνηρές συνέπειες που έχει η κρίση. Όσον αφορά στις τράπεζες, η ενιαία ειδική εκκαθάριση αλλά και οι εταιρείες διαχείρισης ξέρουμε ότι παρέχουν διευκολύνσεις στους δανειολήπτες. Επίσης, υπάρχουν και συγκεκριμένα προγράμματα για τη στήριξη των δανειοληπτών.</seg>
                    <seg xml:id="ParlaMint-GR_2021-01-22-S1-commons.seg826">Επομένως θα ήθελα να καταστήσω σαφές ότι το κράτος και η Κυβέρνηση βρίσκεται δίπλα στους πολίτες ιδιαίτερα σε αυτές τις δύσκολες στιγμές και κυρίως στους ευάλωτους συμπολίτες μας, ώστε κάποια στιγμή - ελπίζουμε στο άμεσο μέλλον - να μπορούμε να δούμε με αισιοδοξία το πέρας αυτής της πανδημίας.</seg>
                    <seg xml:id="ParlaMint-GR_2021-01-22-S1-commons.seg827">Σε κάθε περίπτωση πάλι θα ήθελα να πω ότι αν υπάρχουν συγκεκριμένες καταγγελίες, μπορείτε να μας τις στείλετε στο Υπουργείο Οικονομικών, στο οποίο προφανώς θα γίνει η κατάλληλη διαβίβαση και επεξεργασία προς την Τράπεζα της Ελλάδος.</seg>
                    <seg xml:id="ParlaMint-GR_2021-01-22-S1-commons.seg828">Σας ευχαριστώ.</seg>
                </u>
                <u xml:id="ParlaMint-GR_2021-01-22-S1-commons.u136" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg829">Ευχαριστούμε πολύ, κύριε Υφυπουργέ. Σας εύχομαι καλή συνέχεια και στους δύο και καλό Σαββατοκύριακο.</seg>
                    <seg xml:id="ParlaMint-GR_2021-01-22-S1-commons.seg830">Κυρίες και κύριοι συνάδελφοι, δεν συζητείται κατόπιν συνεννόησης η τρίτη με αριθμό 303/18-1-2021 επίκαιρη ερώτηση πρώτου κύκλου του Βουλευτή Ηλείας του Κινήματος Αλλαγής κ. Μιχάλη Κατρίνη προς τον Υπουργό Οικονομικών, με θέμα: «Αύξηση της επιστρεπτέας προκαταβολής και μακροχρόνιες ρυθμίσεις των οφειλών χρειάζεται η αγορά για να σταθεί όρθια».</seg>
                    <seg xml:id="ParlaMint-GR_2021-01-22-S1-commons.seg831">Δεν συζητείται κατόπιν συνεννόησης η πρώτη με αριθμό 322/18-1-2021 επίκαιρη ερώτηση δεύτερου κύκλου του Βουλευτή Ηλείας του Κινήματος Αλλαγής κ. Μιχάλη Κατρίνη προς τον Υπουργό Οικονομικών, με θέμα: «Η μυωπική στρατηγική των τραπεζών στραγγαλίζει τις ελληνικές επιχειρήσεις».</seg>
                    <seg xml:id="ParlaMint-GR_2021-01-22-S1-commons.seg832">Δεν συζητείται κατόπιν συνεννόησης η δεύτερη με αριθμό 323/18-1-2021 επίκαιρη ερώτηση δεύτερου κύκλου του Βουλευτή Ηρακλείου του Κινήματος Αλλαγής κ. Βασίλειου Κεγκέρογλου προς τον Υπουργό Οικονομικών, με θέμα: «Αδικαιολόγητη ταλαιπωρία και επιβάρυνση των αγροτών από το Υπουργείο Οικονομικών και την Ανεξάρτητη Αρχή Δημοσίων Εσόδων (ΑΑΔΕ) που θεωρούν εσφαλμένα ως επιδότηση, την αποζημίωση για τον COVID -19 αλλά και τις επενδυτικές ενισχύσεις».</seg>
                    <seg xml:id="ParlaMint-GR_2021-01-22-S1-commons.seg833">Επίσης, δεν θα συζητηθεί λόγω κωλύματος του κυρίου Βουλευτή η δεύτερη με αριθμό 313/18-1-2021 επίκαιρη ερώτηση πρώτου κύκλου του Βουλευτή Μαγνησίας του ΣΥΡΙΖΑ - Προοδευτική Συμμαχία κ. Αλέξανδρου Μεϊκόπουλου προς τον Υπουργό Υποδομών και Μεταφορών, με θέμα: «Να μη συνεχιστεί η σιδηροδρομική απομόνωση της Μαγνησίας».</seg>
                    <seg xml:id="ParlaMint-GR_2021-01-22-S1-commons.seg834">Προχωρούμε τώρα στη συζήτηση της τέταρτης με αριθμό 318/18-1-2021 επίκαιρης ερώτησης πρώτου κύκλου του Βουλευτή Β3΄ Νότιου Τομέα Αθηνών του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Οικονομικών, με θέμα: «Επικύρωση Συλλογικής Σύμβασης Εργασίας για τους εργαζόμενους στην Εθνική Λυρική Σκηνή - Συμβάσεις Εργασίας στα Κρατικά Θέατρα».</seg>
                    <seg xml:id="ParlaMint-GR_2021-01-22-S1-commons.seg835">Κύριε Κατσώτη, καλησπέρα σας, έχετε δύο λεπτά στη διάθεσή σας.</seg>
                </u>
                <u xml:id="ParlaMint-GR_2021-01-22-S1-commons.u137" ana="#regular" who="#ΚΑΤΣΩΤΗΣ_ΠΕΡΙΚΛΗ_ΧΡΗΣΤΟΣ">
                    <seg xml:id="ParlaMint-GR_2021-01-22-S1-commons.seg836">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2021-01-22-S1-commons.seg837">Οι εργαζόμενοι στην Εθνική Λυρική Σκηνή και τα κρατικά θέατρα βρίσκονται σε αναβρασμό, γιατί με πρόσχημα την πανδημία προωθούνται δυσμενείς αλλαγές στα εργασιακά δικαιώματά τους.</seg>
                    <seg xml:id="ParlaMint-GR_2021-01-22-S1-commons.seg838">Πιο συγκεκριμένα στα τέλη Ιουλίου του 2020 και μετά από πολύμηνες διαπραγματεύσεις οι εργαζόμενοι της Εθνικής Λυρικής Σκηνής ήρθαν σε συμφωνία με τη διοίκησή της για την υπογραφή συλλογικής σύμβασης εργασίας. Οι όροι αυτοί συζητήθηκαν διεξοδικά, κύριε Υπουργέ, έγιναν δεκτοί από τη διοίκηση αφού είχαν αποσπάσει την υπόσχεση τόσο του Υπουργείου Οικονομικών όσο και του Υπουργείου Πολιτισμού, σχετικά με την επιτρεπόμενη άλλωστε παροχή του μηνιαίου επιδόματος σίτισης στους εργαζόμενους που αμείβονται με ενιαίο μισθολόγιο.</seg>
                    <seg xml:id="ParlaMint-GR_2021-01-22-S1-commons.seg839">Πέντε μήνες μετά την υπογραφή της σύμβασης ενημερώθηκαν οι εργαζόμενοι από τον πρόεδρο του Δ.Σ. της Εθνικής Λυρικής Σκηνής ότι ο Υπουργός Οικονομικών, αθετώντας την υπόσχεσή του, αρνείται να επικυρώσει τη σύμβαση, επειδή θεωρεί την προαναφερόμενη παροχή ως νέο στοιχείο που δεν το αντέχει η οικονομία της χώρας.</seg>
                    <seg xml:id="ParlaMint-GR_2021-01-22-S1-commons.seg840">Υπενθυμίζω ότι αυτή η παροχή δίνεται ήδη στους εργαζόμενους του Εθνικού Θεάτρου και είναι στον προϋπολογισμό του Εθνικού Θεάτρου και του Κρατικού Θεάτρου Βορείου Ελλάδος, με πρόβλεψη σχετικού κωδικού στον προϋπολογισμό τους.</seg>
                    <seg xml:id="ParlaMint-GR_2021-01-22-S1-commons.seg841">Η ίδια ανεπίτρεπτη στάση είναι και η μη υπογραφή, κύριε Υπουργέ, της συλλογικής σύμβασης στο Εθνικό Θέατρο για τους ηθοποιούς δέκα μήνες μετά τη λήξη της προηγούμενης, καθώς η διοίκησή του δεν αναγνωρίζει τα αιτήματα των ηθοποιών για αποζημίωση από το live streaming με βάση και τον ν.2121/93, ενώ παράλληλα υποχρεώνει τους μουσικούς να υπογράφουν συμβάσεις με μειωμένους κατά 20% μισθούς σε σχέση ακόμα και με την προηγούμενη σεζόν.</seg>
                    <seg xml:id="ParlaMint-GR_2021-01-22-S1-commons.seg842">Ακόμη, στην Εθνική Λυρική Σκηνή - τελειώνω, κύριε Πρόεδρε - διαφαίνεται κίνδυνος πολλές συμβάσεις του έκτακτου προσωπικού, που λήγουν το επόμενο διάστημα και μέσα σ' αυτή την περίοδο της πανδημίας, να μην ανανεωθούν, παρ' ότι αυτό γίνεται συνήθως γιατί καλύπτουν πάγιες ανάγκες, όπως έγινε πρόσφατα βέβαια στην περίπτωση σύμβασης ταλαντούχου χορευτή.</seg>
                    <seg xml:id="ParlaMint-GR_2021-01-22-S1-commons.seg843">Σας ρωτάμε, κύριε Υπουργέ, αν προτίθεστε να λάβετε μέτρα για να επικυρωθεί η συλλογική σύμβαση της Εθνικής Λυρικής Σκηνής περιλαμβάνοντας το επίδομα σίτισης, να ανανεωθούν οι συμβάσεις ορισμένου χρόνου των εργαζομένων στην Εθνική Λυρική Σκηνή και να μετατραπούν σε αορίστου, να προχωρήσει χωρίς καθυστερήσεις η υπογραφή σύμβασης για τους ηθοποιούς στο Εθνικό Θέατρο και να εξομοιωθούν οι αμοιβές των μουσικών στις παραγωγές του Εθνικού Θεάτρου με αυτές των άλλων συντελεστών.</seg>
                    <seg xml:id="ParlaMint-GR_2021-01-22-S1-commons.seg844">Περιμένουμε την απάντησή σας.</seg>
                </u>
                <u xml:id="ParlaMint-GR_2021-01-22-S1-commons.u138" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg845">Ευχαριστούμε πολύ, κύριε Κατσώτη.</seg>
                    <seg xml:id="ParlaMint-GR_2021-01-22-S1-commons.seg846">Θα απαντήσει ο Αναπληρωτής Υπουργός Οικονομικών κ. Σκυλακάκης.</seg>
                    <seg xml:id="ParlaMint-GR_2021-01-22-S1-commons.seg847">Κύριε Σκυλακάκη, έχετε τρία λεπτά στη διάθεσή σας.</seg>
                </u>
                <u xml:id="ParlaMint-GR_2021-01-22-S1-commons.u139" ana="#regular" who="#ΘΕΟΔΩΡΟΣ_ΣΚΥΛΑΚΑΚΗΣ">
                    <seg xml:id="ParlaMint-GR_2021-01-22-S1-commons.seg848">Ευχαριστώ, κύριε Πρόεδρε. Ευχαριστώ και τον αξιότιμο Βουλευτή για την ερώτηση.</seg>
                    <seg xml:id="ParlaMint-GR_2021-01-22-S1-commons.seg849">Να ξεκινήσουμε ξεκαθαρίζοντας μερικά πράγματα για τις συλλογικές συμβάσεις που αφορούν τη γενική κυβέρνηση.</seg>
                    <seg xml:id="ParlaMint-GR_2021-01-22-S1-commons.seg850">Πρώτον, με βάση τον νόμο, αυτές οι συλλογικές συμβάσεις δεν μπορούν να έχουν μισθολογικές παροχές. Μπορούν να έχουν μόνο μη μισθολογικές παροχές. Συνεπώς, όταν κάνει ο αξιότιμος Βουλευτής αναφορά για επίδομα σίτισης, αντιλαμβάνεται ότι μιλάει για μισθολογικές παροχές. Σωστή διατύπωση θα πρέπει να είναι «διατακτικές σίτισης», που είναι κάτι αντίστοιχο με αυτό που ίσχυε παλιότερα στους δήμους, που έχω την εμπειρία, για το γάλα, δηλαδή για βοήθεια στη διάρκεια της εργασίας και όχι για υποκρυπτόμενες μισθολογικές παροχές, κάτω από τον τίτλο «μη μισθολογικές παροχές».</seg>
                    <seg xml:id="ParlaMint-GR_2021-01-22-S1-commons.seg851">Το δεύτερο για το οποίο θα ήθελα να ενημερώσω το Σώμα και τον αξιότιμο Βουλευτή είναι ότι με δεδομένα τα όσα έχουν συμβεί στη δημοσιονομική πραγματικότητα της χώρας, δηλαδή ότι έχουμε ένα τεράστιο έλλειμμα που υπέστημεν το 2020 λόγω της πανδημίας και ένα πολύ σοβαρό έλλειμμα που θα έχουμε το 2021, πρέπει να είμαστε πολύ προσεκτικοί στη δημοσιονομική διαχείριση. Η πρόθεση του Υπουργείου Οικονομικών και ειδικότερα της Γενικής Γραμματείας Δημοσιονομικής Πολιτικής είναι να μην έχουμε, ως κανόνα, καμμία αύξηση μέχρις ότου λήξει η πανδημία στο δημόσιο - το οποίο δημόσιο, όπως ξέρετε άλλωστε, έχει προστατευθεί πλήρως μισθολογικά σε αντίθεση με τον ιδιωτικό τομέα - και να αφιερώσουμε όλους τους διαθέσιμους πόρους για ενίσχυση αυτών που έχουν όντως πληγεί από την πανδημία.</seg>
                    <seg xml:id="ParlaMint-GR_2021-01-22-S1-commons.seg852">Σε ό,τι αφορά τη φράση «υπόσχεση του Υπουργείου Οικονομικών», θα πρέπει να ξέρετε ότι το Γενικό Λογιστήριο γενικώς δεν δίνει υποσχέσεις κανενός είδους. Όταν έρχεται η ώρα, συνυπογράφει ή δεν συνυπογράφει. Στην προκειμένη περίπτωση, δεν έχει συνυπογράψει και μέχρις ότου συνυπογράψει μία συλλογική σύμβαση, δεν υφίσταται ούτε ως έννοια η λέξη «υπόσχεση». Το λέω για να ξέρουμε πώς είναι τα πράγματα.</seg>
                    <seg xml:id="ParlaMint-GR_2021-01-22-S1-commons.seg853">Θα πρέπει σε ό,τι αφορά αυτού του είδους τις παροχές να υπάρχει μία ενιαία γραμμή. Αυτό είναι δύσκολο, γιατί πολλές φορές οι διοικήσεις διαπραγματεύονται, καταλήγουν κάπου και μετά μας στέλνουν, στο Γενικό Λογιστήριο, σε τι έχουν καταλήξει. Τότε βρίσκομαι στη δυσάρεστη θέση να περιορίζω τις διοικήσεις, διότι πρέπει να υπάρχει μια ενιαία γραμμή.</seg>
                    <seg xml:id="ParlaMint-GR_2021-01-22-S1-commons.seg854">Αντιλαμβάνομαι αυτό που έχετε πει για το Εθνικό Θέατρο. Πράγματι το Εθνικό Θέατρο είχε μία διαφορετική μεταχείριση από την προηγούμενη κυβέρνηση σε σχέση με τη Λυρική Σκηνή. Η συλλογική σύμβαση της Λυρικής Σκηνής, η τελευταία που υπήρχε, ήταν του 2008. Συνεπώς οι άνθρωποι εκεί έχουν ένα δίκιο. Θα δούμε τι μπορούμε να κάνουμε, αλλά μέχρι τη λήξη της πανδημίας δεν μπορούμε να κάνουμε τίποτα.</seg>
                </u>
                <u xml:id="ParlaMint-GR_2021-01-22-S1-commons.u140" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg855">Ευχαριστούμε πολύ, κύριε Σκυλακάκη.</seg>
                    <seg xml:id="ParlaMint-GR_2021-01-22-S1-commons.seg856">Κύριε Κατσώτη, έχετε τον λόγο για τρία λεπτά.</seg>
                </u>
                <u xml:id="ParlaMint-GR_2021-01-22-S1-commons.u141" ana="#regular" who="#ΚΑΤΣΩΤΗΣ_ΠΕΡΙΚΛΗ_ΧΡΗΣΤΟΣ">
                    <seg xml:id="ParlaMint-GR_2021-01-22-S1-commons.seg857">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2021-01-22-S1-commons.seg858">Κύριε Υπουργέ, κατ' αρχάς οι ίδιοι οι εργαζόμενοι δεν νομίζω ότι λένε ψέματα σε σχέση με τις συναντήσεις που έκαναν και με τη διαβεβαίωση ότι συμφωνούν με τις διατακτικές έστω, όπως το είπατε, που είναι σωστός όρος. Ας το πούμε έτσι, ας το αποδεχτούμε. Και ας υπογράψετε έτσι τη συλλογική σύμβαση με τις διατακτικές για την Εθνική Λυρική Σκηνή, που θα καλύπτουν αντίστοιχο ποσό που έχει και το Εθνικό Θέατρο, σαν συμφωνία που έχει επιτευχθεί το προηγούμενο διάστημα.</seg>
                    <seg xml:id="ParlaMint-GR_2021-01-22-S1-commons.seg859">Είναι ένα θέμα που νομίζω ότι δεν πρέπει να μπει εμπόδιο.</seg>
                    <seg xml:id="ParlaMint-GR_2021-01-22-S1-commons.seg860">Μιλάτε για τις συλλογικές διαπραγματεύσεις. Ήδη η Κυβέρνηση έχει φέρει νόμο σε σχέση με αυτές. Μιλάει για τις ελεύθερες διαπραγματεύσεις. Βέβαια, με τους όρους που θέτει εμείς διαφωνούμε ριζικά, γιατί αυτές δεν είναι ελεύθερες. Υπάρχει ο «κόφτης», όπως λέτε, της δημοσιονομικής πειθαρχίας. Εμείς πιστεύουμε, λοιπόν, ότι δεν μπορεί σήμερα, στα πλαίσια αυτά, να λέτε «δεν υπογράφουμε», ενώ οι όροι είναι μέσα σε αυτά τα πλαίσια που εσείς οι ίδιοι έχετε καθορίσει στον νόμο για τις συλλογικές διαπραγματεύσεις.</seg>
                    <seg xml:id="ParlaMint-GR_2021-01-22-S1-commons.seg861">Λέτε για «ενιαία γραμμή». Αυτό, βέβαια, απαντήσατε και για το ανθυγιεινό επίδομα πριν από λίγο διάστημα που είχε γίνει η ερώτηση. Ισχυρίζεστε ότι εξαιρείται από τη δημοσιονομική ελευθερία, που δίνει η Ευρωπαϊκή Ένωση αυτό το διάστημα, ό,τι έχει κόστος. Μα, κύριε Υπουργέ, η ίδια η ζωή του εργαζόμενου εσείς λέτε ότι είναι ένα κόστος. Αυτό λέτε. Και έχετε κόψει μισθούς και συντάξεις. Όλη αυτή την περίοδο, από την προηγούμενη κρίση, από το 2009 μέχρι τώρα, η ίδια λογική κυριαρχεί, δηλαδή ότι θα πρέπει να περικοπούν μισθοί, συντάξεις, να ανατραπούν εργασιακά δικαιώματα, να καταργηθούν συλλογικές συμβάσεις εργασίας, τις οποίες καταργήσατε με αποτέλεσμα σήμερα να μην υπάρχουν συλλογικές συμβάσεις ούτε στον ιδιωτικό ούτε στον δημόσιο τομέα, να κυριαρχεί μία εργασιακή ζούγκλα και να έχουμε μισθούς των 200 ευρώ.</seg>
                    <seg xml:id="ParlaMint-GR_2021-01-22-S1-commons.seg862">Εμείς θεωρούμε ότι είναι μία πολιτική η οποία προκαλεί τους εργαζόμενους που παράγουν, που δημιουργούν τον πλούτο και χρειάζεται να αντιπαρατεθούν απέναντι σε αυτή, να διεκδικήσουν συλλογικές συμβάσεις εργασίας ικανοποιώντας τα αιτήματά τους, αυξάνοντας τους μισθούς τους και βελτιώνοντας τις εργασιακές τους σχέσεις.</seg>
                    <seg xml:id="ParlaMint-GR_2021-01-22-S1-commons.seg863">Η κρίση δεν πρέπει να φορτωθεί ξανά στους ίδιους τους εργαζόμενους, όπως φορτώθηκε η προηγούμενη. Και αυτή είναι πιο βαθιά. Εμείς θεωρούμε ότι πρόθεση της Κυβέρνησης - με απαίτηση, βέβαια, και των επιχειρηματικών ομίλων - είναι να ισοπεδώσει ό,τι έχει απομείνει με την τρομοκρατία, τον αυταρχισμό, με όλα αυτά που ήδη εξήγγειλε χθες ο Υπουργός Προστασίας του Πολίτη, αλλά και με αυτά που εξήγγειλε ο κ. Χατζηδάκης για το νέο νομοσχέδιο που φέρνει για την κατάργηση του οκταώρου, για την κατάργηση των συνδικαλιστικών δικαιωμάτων.</seg>
                    <seg xml:id="ParlaMint-GR_2021-01-22-S1-commons.seg864">Όμως, θα βρει απέναντί της τους εργαζόμενους, κύριε Υπουργέ. Ο αγώνας θα συνεχιστεί. Τα συμφέροντα που υπηρετείτε είναι, δυστυχώς, ξένα με τη ζωή των ίδιων των εργαζομένων.</seg>
                    <seg xml:id="ParlaMint-GR_2021-01-22-S1-commons.seg865">Εμείς καλούμε και τους εργαζόμενους στη Λυρική Σκηνή να διεκδικήσουν αυτό που έχουν ήδη συμφωνήσει, αυτό που απαιτούν από την Κυβέρνηση και εσείς τους το στερείτε.</seg>
                </u>
                <u xml:id="ParlaMint-GR_2021-01-22-S1-commons.u142" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg866">Σας ευχαριστούμε πολύ, κύριε Κατσώτη.</seg>
                    <seg xml:id="ParlaMint-GR_2021-01-22-S1-commons.seg867">Κύριε Υπουργέ, έχετε τρία λεπτά για τη δευτερολογία.</seg>
                </u>
                <u xml:id="ParlaMint-GR_2021-01-22-S1-commons.u143" ana="#regular" who="#ΘΕΟΔΩΡΟΣ_ΣΚΥΛΑΚΑΚΗΣ">
                    <seg xml:id="ParlaMint-GR_2021-01-22-S1-commons.seg868">Ευχαριστώ πολύ.</seg>
                    <seg xml:id="ParlaMint-GR_2021-01-22-S1-commons.seg869">Βλέπω ότι διευρύνθηκε το αντικείμενο και έφυγε από την Εθνική Λυρική Σκηνή. Είναι κατανοητό.</seg>
                    <seg xml:id="ParlaMint-GR_2021-01-22-S1-commons.seg870">Θα απαντήσω πρώτα για τη δημοσιονομική ελευθερία. Η δημοσιονομική ελευθερία υπάρχει για δαπάνες COVID. Δεν υπάρχει για δαπάνες μη COVID. Αυτό να είναι σαφές.</seg>
                    <seg xml:id="ParlaMint-GR_2021-01-22-S1-commons.seg871">Το δεύτερο είναι ότι εμείς ως Κυβέρνηση, με θρησκευτική ευλάβεια, δεν κάναμε, δεν έχουμε κάνει και δεν έχουμε την πρόθεση να κάνουμε οποιαδήποτε περικοπή σε μισθούς και συντάξεις. Αντιθέτως, παρά το γεγονός ότι υπάρχει αυτό το τεράστιο πλήγμα στα δημόσια οικονομικά, προστατέψαμε τους μισθούς και τις συντάξεις.</seg>
                    <seg xml:id="ParlaMint-GR_2021-01-22-S1-commons.seg872">Το τρίτο είναι ότι οι συλλογικές διαπραγματεύσεις στον ιδιωτικό τομέα και οι συλλογικές διαπραγματεύσεις στον δημόσιο τομέα έχουν μία ουσιώδη διαφορά. Οι συλλογικές διαπραγματεύσεις στον ιδιωτικό τομέα αφορούν διαπραγματεύσεις με ιδιώτες εργοδότες. Οι συλλογικές διαπραγματεύσεις στον δημόσιο τομέα αφορούν, στην πραγματικότητα, τον εργοδότη όλων μας, που είναι ο φορολογούμενος, ο οποίος σε αυτές τις διαπραγματεύσεις - σε αντίθεση με ό,τι συμβαίνει με τον ιδιώτη εργοδότη - είναι το αδύναμο μέρος. Επί δεκαετίες ο φορολογούμενος σε αυτές τις συλλογικές διαπραγματεύσεις του δημοσίου έβγαινε όχι ευνοημένος. Όταν ο φορολογούμενος ήταν ο ιδιώτης εργαζόμενος - και σας διαβεβαιώ ότι από τους βαρύτερα φορολογούμενους Έλληνες είναι οι ιδιώτες εργαζόμενοι - έβλεπε οι δικές του απολαβές να είναι πολύ μικρότερες από αυτές που ως εργοδότες φορολογούμενοι έδιναν στον δημόσιο τομέα.</seg>
                    <seg xml:id="ParlaMint-GR_2021-01-22-S1-commons.seg873">Όπως και να έχει, αυτά είναι έτσι όπως έγιναν. Σήμερα είναι λογικό να λέμε ότι όσο πλήττεται ένα σημαντικά μεγάλο κομμάτι του ιδιωτικού τομέα αποκλειστικά από αυτή την κρίση, διότι δεν πλήττει ομοιόμορφα αυτή η κρίση και τον ιδιωτικό και τον δημόσιο, χάρη στην Κυβέρνηση, πρέπει οι πόροι που διαθέτουμε, που είναι πεπερασμένοι και περιορισμένοι, να πάνε σε αυτούς που πλήττονται.</seg>
                    <seg xml:id="ParlaMint-GR_2021-01-22-S1-commons.seg874">Να σας το πω πολύ απλά. Όταν έχουμε κάποιους εργαζόμενους που επί μήνες πρέπει να ζήσουν με τα 534 ευρώ, δεν μπορούμε να δίνουμε αυξήσεις στο δημόσιο από την μπρος ή από την πίσω πόρτα.</seg>
                </u>
                <u xml:id="ParlaMint-GR_2021-01-22-S1-commons.u144" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg875">Ευχαριστούμε πολύ και τους δύο. Καλή συνέχεια και καλό Σαββατοκύριακο και στους δύο.</seg>
                    <seg xml:id="ParlaMint-GR_2021-01-22-S1-commons.seg876">Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων.</seg>
                    <seg xml:id="ParlaMint-GR_2021-01-22-S1-commons.seg877">Δέχεστε στο σημείο αυτό να λύσουμε τη συνεδρίαση;</seg>
                </u>
                <vocal type="shouting">
                    <desc>Μάλιστα, μάλιστα.</desc>
                </vocal>
                <u xml:id="ParlaMint-GR_2021-01-22-S1-commons.u145" ana="#chair" who="#ΑΒΔΕΛΑΣ_ΚΩΝΣΤΑΝΤΙΝΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-22-S1-commons.seg878">Με τη συναίνεση του Σώματος και ώρα 14.21΄ λύεται η συνεδρίαση για τη Δευτέρα 25 Ιανουαρίου 2021 και ώρα 13.00΄, με αντικείμενο εργασιών του Σώματος: κοινοβουλευτικό έλεγχο, συζήτηση επικαίρων ερωτήσεων.</seg>
                </u>
            </div>
        </body>
    </text>
</TEI>
