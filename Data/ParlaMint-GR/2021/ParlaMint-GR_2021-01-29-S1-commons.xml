<?xml version="1.0" encoding="UTF-8" standalone="yes"?>
<TEI xmlns="http://www.tei-c.org/ns/1.0" xml:id="ParlaMint-GR_2021-01-29-S1-commons" xml:lang="el" ana="#parla.sitting #covid">
    <teiHeader>
        <fileDesc>
            <titleStmt>
                <title type="main" xml:lang="el">Ελληνικό κοινοβουλευτικό σώμα κειμένου ParlaMint-GR, συνεδρίαση ΟΒ' [ParlaMint]</title>
                <title type="main" xml:lang="en">Greek parliamentary corpus ParlaMint-GR, session 72 [ParlaMint]</title>
                <title type="sub" xml:lang="el">Πρακτικά της ολομέλειας του ελληνικού κοινοβουλίου, κοινοβουλευτική περίοδος ΙΗ, σύνοδος Β', συνεδρίαση ΟΒ', 2021-01-29</title>
                <title type="sub" xml:lang="en">Minutes of the assembly of the greek parliament, Term 18, session 2, sitting 72, 2021-01-29</title>
                <meeting n="ΙΗ" corresp="#PoGR" ana="#parla.unicameral #parla.term #PoGR.ΙΗ"/>
                <respStmt>
                    <persName>Δημήτρης Γκούμας</persName>
                    <persName>Βασίλης Παπαβασιλείου</persName>
                    <persName>Προκόπης Προκοπίδης</persName>
                    <resp xml:lang="el">TEI κωδικοποίηση</resp>
                    <resp xml:lang="en">TEI corpus encoding</resp>
                </respStmt>
                <respStmt>
                    <persName>Μαρία Γαβριηλίδου</persName>
                    <persName>Στέλιος Πιπερίδης</persName>
                    <resp xml:lang="el">Επιστημονικός υπεύθυνος</resp>
                    <resp xml:lang="en">Scientific supervisor</resp>
                </respStmt>
                <funder>
                    <orgName xml:lang="el">Γλωσσική ερευνητική υποδομή CLARIN</orgName>
                    <orgName xml:lang="en">The CLARIN research infrastructure</orgName>
                </funder>
            </titleStmt>
            <editionStmt>
                <edition>2.1</edition>
            </editionStmt>
            <extent>
                <measure xml:lang="el" unit="speeches" quantity="47">47 ομιλίες</measure>
                <measure xml:lang="en" unit="speeches" quantity="47">47 speeches</measure>
                <measure xml:lang="el" unit="words" quantity="11716">11716 λέξεις</measure>
                <measure xml:lang="en" unit="words" quantity="11716">11716 words</measure>
            </extent>
            <publicationStmt>
                <publisher>
                    <orgName xml:lang="el">Γλωσσική ερευνητική υποδομή CLARIN</orgName>
                    <orgName xml:lang="en">The CLARIN research infrastructure</orgName>
                    <ref target="https://www.clarin.eu/">www.clarin.eu</ref>
                </publisher>
                <idno subtype="handle" type="URI">http://hdl.handle.net/11356/1432</idno>
                <availability status="free">
                    <licence>http://creativecommons.org/licenses/by/4.0/</licence>
                    <p>
                        This work is licensed under the 
                        <ref target="http://creativecommons.org/licenses/by/4.0/">Creative Commons Attribution 4.0 International License</ref>
                        .
                    </p>
                    <p>
                        Το παρόν έργο διέπεται από την άδεια 
                        <ref target="http://creativecommons.org/licenses/by/4.0/">Creative Commons Attribution 4.0 International License</ref>
                        .
                    </p>
                </availability>
                <date when="2022-03-28">2022-03-28</date>
            </publicationStmt>
            <sourceDesc>
                <bibl>
                    <title type="main" xml:lang="en">Minutes of the assembly of the greek parliament, 2021-01-29</title>
                    <title type="main" xml:lang="el">Πρακτικά της ολομέλειας του ελληνικού κοινοβουλίου, 2021-01-29</title>
                    <idno type="URI">https://www.hellenicparliament.gr/Praktika/Synedriaseis-Olomeleias</idno>
                    <date when="2021-01-29"/>
                </bibl>
            </sourceDesc>
        </fileDesc>
        <encodingDesc>
            <projectDesc>
                <p xml:lang="en">
                    <ref target="https://www.clarin.eu/content/parlamint">ParlaMint</ref>
                </p>
                <p xml:lang="el">
                    <ref target="https://www.clarin.eu/content/parlamint">ParlaMint</ref>
                </p>
            </projectDesc>
            <tagsDecl>
                <namespace name="http://www.tei-c.org/ns/1.0">
                    <tagUsage gi="text" occurs="1"/>
                    <tagUsage gi="body" occurs="1"/>
                    <tagUsage gi="div" occurs="1"/>
                    <tagUsage gi="u" occurs="47"/>
                    <tagUsage gi="seg" occurs="273"/>
                    <tagUsage gi="desc" occurs="1"/>
                    <tagUsage gi="vocal" occurs="1"/>
                </namespace>
            </tagsDecl>
        </encodingDesc>
        <profileDesc>
            <settingDesc>
                <setting>
                    <name type="city">ΑΘΗΝΑ</name>
                    <name type="country" key="GR">ΕΛΛΑΔΑ</name>
                    <date when="2021-01-29" ana="#parla.sitting">2021-01-29</date>
                </setting>
            </settingDesc>
        </profileDesc>
    </teiHeader>
    <text ana="#covid">
        <body>
            <div type="debateSection">
                <u xml:id="ParlaMint-GR_2021-01-29-S1-commons.u1" ana="#chair" who="#ΛΑΜΠΡΟΥΛΗΣ_ΑΡΙΣΤΕΙΔΗ_ΓΕΩΡΓΙΟΣ">
                    <seg xml:id="ParlaMint-GR_2021-01-29-S1-commons.seg1">Κυρίες και κύριοι συνάδελφοι, αρχίζει η συνεδρίαση.</seg>
                    <seg xml:id="ParlaMint-GR_2021-01-29-S1-commons.seg2">Εισερχόμαστε στη συζήτηση των ΕΠΙΚΑΙΡΩΝ ΕΡΩΤΗΣΕΩΝ</seg>
                    <seg xml:id="ParlaMint-GR_2021-01-29-S1-commons.seg3">Έχω την τιμή να ανακοινώσω στο Σώμα το δελτίο επικαίρων ερωτήσεων της Δευτέρας 1 Φεβρουαρίου 2021.</seg>
                    <seg xml:id="ParlaMint-GR_2021-01-29-S1-commons.seg4">Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρα 130 παράγραφοι 2 και 3 και 132 παράγραφος 2 του Κανονισμού της Βουλής)</seg>
                    <seg xml:id="ParlaMint-GR_2021-01-29-S1-commons.seg5">1. Η με αριθμό 334/22-1-2021 επίκαιρη ερώτηση της Βουλευτού Καβάλας του ΣΥΡΙΖΑ - Προοδευτική Συμμαχία κ. Σουλτάνας (Τάνιας) Ελευθεριάδου προς τον Υπουργό Εργασίας και Κοινωνικών Υποθέσεων, με θέμα: «Παραβίαση δικαιωμάτων εργαζομένων στην Βιομηχανία Λιπασμάτων Καβάλας από τον Λαυρέντη Λαυρεντιάδη και μέτρα προστασίας για τους απλήρωτους εργαζόμενους στο εργοστάσιο Λιπασμάτων Καβάλας».</seg>
                    <seg xml:id="ParlaMint-GR_2021-01-29-S1-commons.seg6">2. Η με αριθμό 329/20-1-2021 επίκαιρη ερώτηση της Βουλευτού Β2΄ Δυτικού Τομέα Αθηνών του Κινήματος Αλλαγής κ. Κωνσταντίνας (Νάντιας) Γιαννακοπούλου προς τον Υπουργό Περιβάλλοντος και Ενέργειας, με θέμα: «Καθυστέρηση στην επανασύνδεση παροχών ηλεκτρικού ρεύματος σε οικονομικά ασθενή νοικοκυριά της Αγίας Βαρβάρας κατά τη δεύτερη φάση της πανδημίας, παρά τις διαβεβαιώσεις της Κυβέρνησης».</seg>
                    <seg xml:id="ParlaMint-GR_2021-01-29-S1-commons.seg7">3. Η με αριθμό 346/25-1-2021 επίκαιρη ερώτηση του Βουλευτή Β3΄ Νότιου Τομέα Αθηνών του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Εργασίας και Κοινωνικών Υποθέσεων, με θέμα: «Ανάκληση των απολύσεων εργατών από τον Αγροτικό Πτηνοτροφικό Συνεταιρισμό Ιωαννίνων Α.Π.Σ.Ι. «Η ΠΙΝΔΟΣ»».</seg>
                    <seg xml:id="ParlaMint-GR_2021-01-29-S1-commons.seg8">Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου (Άρθρα 130 παράγραφοι 2 και 3 και 132 παράγραφος 2 του Κανονισμού της Βουλής)</seg>
                    <seg xml:id="ParlaMint-GR_2021-01-29-S1-commons.seg9">1. Η με αριθμό 347/25-1-2021 επίκαιρη ερώτηση του Βουλευτή Β΄ Πειραιώς του ΣΥΡΙΖΑ - Προοδευτική Συμμαχία κ. Ιωάννη Ραγκούση προς τον Υπουργό Περιβάλλοντος και Ενέργειας, με θέμα: «Νέα περιβαλλοντική αδικία στο Σχιστό Περάματος, Κερατσινίου - Δραπετσώνας. Εν μέσω έξαρσης της πανδημίας, με αντισυνταγματική νομοθετική πρωτοβουλία του Υπουργού Περιβάλλοντος και Ενέργειας αδειοδοτήθηκε σταθμός μεταφόρτωσης απορριμμάτων, ενώ με απόφαση του Περιφερειάρχη Αττικής προχωρά δημιουργία μονάδας επεξεργασίας απορριμμάτων, μολονότι εκκρεμεί η αναθεώρηση του ΠΕΣΔΑ Αττικής, καθώς και ο νέος νόμος για την ανακύκλωση».</seg>
                    <seg xml:id="ParlaMint-GR_2021-01-29-S1-commons.seg10">2. Η με αριθμό 337/22-1-2021 επίκαιρη ερώτηση του Βουλευτή Ηρακλείου του Κινήματος Αλλαγής κ. Βασίλειου Κεγκέρογλου προς τον Υπουργό Εργασίας και Κοινωνικών Υποθέσεων, με θέμα: «Σύγχυση και αιφνιδιασμός ασφαλισμένων από δημοσιεύματα σχετικά με τα κατοχυρωμένα όρια ηλικίας συνταξιοδότησης».</seg>
                    <seg xml:id="ParlaMint-GR_2021-01-29-S1-commons.seg11">3. Η με αριθμό 348/25-1-2021 επίκαιρη ερώτηση της Βουλευτού Α΄ Αθηνών του Κομμουνιστικού Κόμματος Ελλάδας κ. Γαρυφαλλιάς (Λιάνας) Κανέλλη προς τον Υπουργό Υγείας, με θέμα: «Τη ρύθμιση η οποία υποχρεώνει τους ειδικευόμενους γιατρούς που είναι διορισμένοι στα τμήματα επειγόντων περιστατικών (ΤΕΠ) να ολοκληρώσουν εξάμηνη εκπαίδευση στην επείγουσα ιατρική, προκειμένου να εξελιχθούν σε ανώτερο βαθμό».</seg>
                    <seg xml:id="ParlaMint-GR_2021-01-29-S1-commons.seg12">4. Η με αριθμό 339/22-1-2021 επίκαιρη ερώτηση του Ε΄ Αντιπροέδρου της Βουλής και Βουλευτή Αρκαδίας του Κινήματος Αλλαγής κ. Οδυσσέα Κωνσταντινόπουλου προς τον Υπουργό Περιβάλλοντος και Ενέργειας, με θέμα: «Να ανακληθεί άμεσα η απαράδεκτη ξαφνική περικοπή των πόρων του Πράσινου Ταμείου κατά 85% που προορίζονται για την απολιγνιτοποίηση στην περιοχή της Μεγαλόπολης».</seg>
                    <seg xml:id="ParlaMint-GR_2021-01-29-S1-commons.seg13">5. Η με αριθμό 340/25-1-2021 επίκαιρη ερώτηση του Βουλευτή Βοιωτίας του Κινήματος Αλλαγής κ. Γεώργιου Μουλκιώτη προς τον Υπουργό Εργασίας και Κοινωνικών Υποθέσεων, με θέμα: «Αναγκαία η άμεση μέριμνα για τους εργαζόμενους που απασχολούνται στον δημόσιο τομέα της υγείας μέσω του ειδικού προγράμματος απασχόλησης τεσσάρων χιλιάδων μακροχρόνια ανέργων του άρθρου 64 του ν.4430/2016 (Α' 205)».</seg>
                    <seg xml:id="ParlaMint-GR_2021-01-29-S1-commons.seg14">ΑΝΑΦΟΡΕΣ - ΕΡΩΤΗΣΕΙΣ (Άρθρο 130 παράγραφος 5 του Κανονισμού της Βουλής)</seg>
                    <seg xml:id="ParlaMint-GR_2021-01-29-S1-commons.seg15">1. Η με αριθμό 2800/17-12-2020 ερώτηση του Βουλευτή Β΄ Θεσσαλονίκης του ΣΥΡΙΖΑ - Προοδευτική Συμμαχία κ. Σωκράτη Φάμελλου προς τον Υπουργό Περιβάλλοντος και Ενέργειας, με θέμα: «Προτίθεται η Κυβέρνηση να δώσει παράταση για την ολοκλήρωση των αιτήσεων των μικρομεσαίων παραγωγών ανανεώσιμων πηγών ενέργειας (ΑΠΕ) και των ενεργειακών κοινοτήτων;».</seg>
                    <seg xml:id="ParlaMint-GR_2021-01-29-S1-commons.seg16">2. Η με αριθμό 2858/21-12-2020 ερώτηση του Βουλευτή Ηρακλείου του Κινήματος Αλλαγής κ. Βασίλειου Κεγκέρογλου προς τον Υπουργό Περιβάλλοντος και Ενέργειας, με θέμα: «Οι ανεπάρκειες του τρέχοντος επιβάλλουν ένα νέο Πρόγραμμα «Εξοικονομώ - Αυτονομώ» με περιβαλλοντικά και κοινωνικά κριτήρια επιλογής».</seg>
                    <seg xml:id="ParlaMint-GR_2021-01-29-S1-commons.seg17">3. Η με αριθμό 2824/417/18-12-2020 ερώτηση και αίτηση κατάθεσης εγγράφων του Βουλευτή Β΄ Θεσσαλονίκης του ΣΥΡΙΖΑ - Προοδευτική Συμμαχία κ. Σωκράτη Φάμελλου προς τον Υπουργό Περιβάλλοντος και Ενέργειας, με θέμα: «Γιατί δεν εφαρμόζονται τα νομοθετημένα και υποχρεωτικά κίνητρα για την ανακύκλωση και την κυκλική οικονομία και τα αντικίνητρα για την ταφή απορριμμάτων;».</seg>
                    <seg xml:id="ParlaMint-GR_2021-01-29-S1-commons.seg18">4. Η με αριθμό 1432/340/4-11-2020 ερώτηση και αίτηση κατάθεσης εγγράφων του Βουλευτή Β΄ Θεσσαλονίκης του ΣΥΡΙΖΑ - Προοδευτική Συμμαχία κ. Σωκράτη Φάμελλου προς τον Υπουργό Περιβάλλοντος και Ενέργειας, με θέμα: «Παραμένει σε εκκρεμότητα η ταυτοποίηση της πηγής δυσοσμίας στο Πολεοδομικό Συγκρότημα Βόλου».</seg>
                    <seg xml:id="ParlaMint-GR_2021-01-29-S1-commons.seg19">5. Η με αριθμό 1370/2-11-2020 ερώτηση του Βουλευτή Β΄ Θεσσαλονίκης του ΣΥΡΙΖΑ - Προοδευτική Συμμαχία κ. Σωκράτη Φάμελλου προς τον Υπουργό Περιβάλλοντος και Ενέργειας, με θέμα: «Απτή απόδειξη της ανικανότητας της Κυβέρνησης η διαχείριση της λίμνης Κορώνειας».</seg>
                    <seg xml:id="ParlaMint-GR_2021-01-29-S1-commons.seg20">6. Η με αριθμό 2223/30-11-2020 ερώτηση του Βουλευτή Β΄ Θεσσαλονίκης του ΣΥΡΙΖΑ - Προοδευτική Συμμαχία κ. Σωκράτη Φάμελλου προς τον Υπουργό Περιβάλλοντος και Ενέργειας, με θέμα: «Γιατί προωθείται η διαβούλευση επί της μελέτης περιβαλλοντικών επιπτώσεων (ΜΠΕ) της μονάδας επεξεργασίας απορριμμάτων (ΜΕΑ) Δυτικού Τομέα Περιφέρειας Κεντρικής Μακεδονίας (ΠΚΜ) εν μέσω πανδημίας και γενικής απαγόρευσης κυκλοφορίας και ενώ εκκρεμούν αποφάσεις στο Σ.τ.Ε.;».</seg>
                    <seg xml:id="ParlaMint-GR_2021-01-29-S1-commons.seg21">7. Η με αριθμό 2598/402/11-12-2020 ερώτηση και αίτηση κατάθεσης εγγράφων του Βουλευτή Φθιώτιδας του ΣΥΡΙΖΑ - Προοδευτική Συμμαχία κ. Ιωάννη Σαρακιώτη προς τον Υπουργό Υγείας, με θέμα: «Διακόσιες πενήντα τρεις χιλιάδες επτακόσια δείγματα ‘‘υπό διερεύνηση'': Περισσότερο από αναγκαίες οι διευκρινίσεις σχετικά με τον τρόπο καταγραφής των στοιχείων των δειγμάτων».</seg>
                    <seg xml:id="ParlaMint-GR_2021-01-29-S1-commons.seg22">Επίσης, κυρίες και κύριοι συνάδελφοι, έχω την τιμή να σας ανακοινώσω ότι με έγγραφό του ο Γενικός Γραμματέας Νομικών και Κοινοβουλευτικών Θεμάτων ενημερώνει το Σώμα πως σήμερα θα συζητηθούν πέντε επίκαιρες ερωτήσεις, ενώ δεν θα συζητηθούν, κατόπιν συνεννόησης, τέσσερις ερωτήσεις.</seg>
                    <seg xml:id="ParlaMint-GR_2021-01-29-S1-commons.seg23">Συγκεκριμένα, δεν θα συζητηθούν οι εξής επίκαιρες ερωτήσεις:</seg>
                    <seg xml:id="ParlaMint-GR_2021-01-29-S1-commons.seg24">Η δεύτερη με αριθμό 330/20-1-2021 επίκαιρη ερώτηση δεύτερου κύκλου του Βουλευτή Αιτωλοακαρνανίας του Κινήματος Αλλαγής κ. Δημητρίου Κωνσταντόπουλου προς τον Υπουργό Αγροτικής Ανάπτυξης και Τροφίμων, με θέμα: «Να δοθεί άμεση λύση στο έργο του αναδασμού πεδιάδας Μόρνου».</seg>
                    <seg xml:id="ParlaMint-GR_2021-01-29-S1-commons.seg25">Η τρίτη με αριθμό 345/25-1-2021 επίκαιρη ερώτηση δεύτερου κύκλου του Βουλευτή Μαγνησίας του ΣΥΡΙΖΑ - Προοδευτική Συμμαχία κ. Αλέξανδρου Μεϊκόπουλου προς την Υπουργό Πολιτισμού και Αθλητισμού, με θέμα: «Ανεμπόδιστη άσκηση του επαγγέλματος προπονητή ποδοσφαίρου από πτυχιούχους Φυσικής Αγωγής (ΣΕΦΑΑ &amp; ΤΕΦΑΑ)».</seg>
                    <seg xml:id="ParlaMint-GR_2021-01-29-S1-commons.seg26">Η πρώτη με αριθμό 128/34/6-10-2020 ερώτηση και αίτηση κατάθεσης εγγράφων του κύκλου αναφορών - ερωτήσεων του Βουλευτή Ηρακλείου του Κινήματος Αλλαγής κ. Βασίλειου Κεγκέρογλου προς τον Υπουργό Αγροτικής Ανάπτυξης και Τροφίμων, με θέμα: «Ανησυχία μεταξύ των παραγωγών για την αδιαφάνεια και άνιση μεταχείριση περιοχών στην κατανομή δικαιωμάτων από το εθνικό απόθεμα από το 2017 και μετά».</seg>
                    <seg xml:id="ParlaMint-GR_2021-01-29-S1-commons.seg27">Η δεύτερη με αριθμό 327/18-1-2021 επίκαιρη ερώτηση πρώτου κύκλου του Βουλευτή Ηρακλείου του Κινήματος Αλλαγής κ. Βασίλειου Κεγκέρογλου προς τον Υπουργό Οικονομικών, με θέμα: «Αδικαιολόγητη ταλαιπωρία και επιβάρυνση των αγροτών από το Υπουργείο Οικονομικών και την ΑΑΔΕ, που θεωρούν εσφαλμένα ως επιδότηση την αποζημίωση για τον COVID -19, που καταβλήθηκε σε ελαιοπαραγωγούς κ.λπ., αλλά και τις επενδυτικές ενισχύσεις στις αμπελοκαλλιέργειες».</seg>
                    <seg xml:id="ParlaMint-GR_2021-01-29-S1-commons.seg28">Θα ξεκινήσουμε τώρα με την πρώτη με αριθμό 332/22-1-2021 επίκαιρη ερώτηση πρώτου κύκλου του Βουλευτή Ηρακλείου του ΣΥΡΙΖΑ - Προοδευτική Συμμαχία κ. Χαράλαμπου (Χάρη) Μαμουλάκη προς τον Υπουργό Ανάπτυξης και Επενδύσεων, με θέμα: «Έλεγχος της Επιτροπής Ανταγωνισμού για τις υπέρογκες χρεώσεις των τραπεζών στις υπηρεσίες τους προς τους πολίτες».</seg>
                    <seg xml:id="ParlaMint-GR_2021-01-29-S1-commons.seg29">Στην επίκαιρη ερώτηση του κ. Μαμουλάκη θα απαντήσει ο Υπουργός Ανάπτυξης και Επενδύσεων, ο κ. Σπυρίδων - Άδωνις Γεωργιάδης.</seg>
                    <seg xml:id="ParlaMint-GR_2021-01-29-S1-commons.seg30">Ορίστε, κύριε Μαμουλάκη, έχετε τον λόγο για την πρωτολογία σας.</seg>
                </u>
                <u xml:id="ParlaMint-GR_2021-01-29-S1-commons.u2" ana="#regular" who="#ΜΑΜΟΥΛΑΚΗΣ_ΑΝΤΩΝΙΟΥ_ΧΑΡΑΛΑΜΠΟΣ_ΧΑΡΗΣ">
                    <seg xml:id="ParlaMint-GR_2021-01-29-S1-commons.seg31">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2021-01-29-S1-commons.seg32">Κύριε Υπουργέ, όπως γνωρίζετε, στις 7 και 8 Νοεμβρίου του 2019 διεξήχθη έλεγχος από κλιμάκια της Επιτροπής Ανταγωνισμού σε κεντρικά γραφεία γνωστών χρηματοπιστωτικών ιδρυμάτων της χώρας, ένας έλεγχος ο οποίος ήταν απότοκο μιας σειράς καταγγελιών για οιονεί καταχρηστικές χρεώσεις των τραπεζών το προηγούμενο διάστημα με την ανάληψη των καθηκόντων σας.</seg>
                    <seg xml:id="ParlaMint-GR_2021-01-29-S1-commons.seg33">Αυτός ο έλεγχος, όπως προείπα, διεξήχθη και έλαβε χώρα πριν από δεκαπέντε μήνες. Οι καταγγελίες, βέβαια, αφορούσαν μια σειρά από τραπεζικές πρακτικές και χρεώσεις υπέρ των ορίων που θα αναφέρω μετέπειτα, όσον αφορά τις αναλήψεις μετρητών, όσον αφορά τις αντικαταστάσεις με υπαιτιότητα του πελάτη, καρτών, αύξηση των θυρίδων, αλλαγή PIN κ.λπ..</seg>
                    <seg xml:id="ParlaMint-GR_2021-01-29-S1-commons.seg34">Όπως γνωρίζουμε όλοι, ο Κανονισμός της Ευρωπαϊκής Ένωσης 751/2015 του Ευρωπαϊκού Κοινοβουλίου και του Συμβουλίου περιορίζει τις χρεώσεις σε 0,3% για τραπεζικές κινήσεις για πιστωτικές κάρτες και 0,2% αντίστοιχα για τις χρεωστικές. Τα όρια που θέτει ο κανονισμός, παραβιάζονται κατά κόρον από τις τράπεζες και το γνωρίζουμε. Υπάρχει σειρά καταγγελιών και δημοσιευμάτων.</seg>
                    <seg xml:id="ParlaMint-GR_2021-01-29-S1-commons.seg35">Η πρακτική αυτή, πέρα των υπολοίπων - επιβαρύνονται, προφανώς, οι καταναλωτές - επηρεάζει και υπονομεύει - και αυτό είναι ένα κεντρικό ζήτημα πολιτικού χαρακτήρα - και την προσπάθεια της πολιτείας να πατάξει ζητήματα φοροδιαφυγής, δεδομένου ότι υπάρχουν υπερχρεώσεις σε ηλεκτρονικές συναλλαγές, οι οποίες - ειρήσθω εν παρόδω - διέπονται από μια ιδιαίτερη αύξηση, κάτι που υπό νορμάλ συνθήκες είναι θετικό. Δηλαδή, αυτή η εκτίναξη που έδρασε ως επιταχυντής, η πανδημική κρίση, στο ηλεκτρονικό εμπόριο είναι σημαντικό. Τι συμβαίνει, όμως; Οι τράπεζες κερδίζουν εις διπλούν και με τις καταχρηστικές χρεώσεις και με την αύξηση του ηλεκτρονικού εμπορίου.</seg>
                    <seg xml:id="ParlaMint-GR_2021-01-29-S1-commons.seg36">Για να ολοκληρώσω τη σκέψη μου και να πάμε και στη δευτερολογία, που νομίζω ότι είναι και η ουσία του ζητήματος, δύο είναι οι πυλώνες του ερωτήματος: Πρώτον, σε τι στάδιο - δεδομένου ότι είστε και ο πολιτικός προϊστάμενος της Επιτροπής Ανταγωνισμού, παρά την ανεξαρτησία που τη διέπει - βρίσκεται ο έλεγχος της Επιτροπής Ανταγωνισμού για τις χρεώσεις των πιστωτικών ιδρυμάτων προς τους πολίτες, και πότε αναμένουμε την εισήγηση και φυσικά, την απόφαση της ολομέλειας της επιτροπής;</seg>
                    <seg xml:id="ParlaMint-GR_2021-01-29-S1-commons.seg37">Το δεύτερο ερώτημα, κύριε Υπουργέ, είναι τι μέτρα προτίθεται να πάρει η Κυβέρνηση και το Υπουργείο σας για τον περιορισμό των αντι - ανταγωνιστικών πρακτικών μεταξύ των πιστωτικών ιδρυμάτων - όλοι γνωρίζουμε για το άτυπο trust που υπάρχει - αναφορικά με τις χρεώσεις των ηλεκτρονικών συναλλαγών και των λοιπών ηλεκτρονικών υπηρεσιών που παρέχουν στους πολίτες.</seg>
                    <seg xml:id="ParlaMint-GR_2021-01-29-S1-commons.seg38">Ευχαριστώ.</seg>
                </u>
                <u xml:id="ParlaMint-GR_2021-01-29-S1-commons.u3" ana="#chair" who="#ΛΑΜΠΡΟΥΛΗΣ_ΑΡΙΣΤΕΙΔΗ_ΓΕΩΡΓΙΟΣ">
                    <seg xml:id="ParlaMint-GR_2021-01-29-S1-commons.seg39">Καλώς. Ευχαριστούμε.</seg>
                    <seg xml:id="ParlaMint-GR_2021-01-29-S1-commons.seg40">Κύριε Υπουργέ, έχετε τον λόγο.</seg>
                </u>
                <u xml:id="ParlaMint-GR_2021-01-29-S1-commons.u4" ana="#regular" who="#ΓΕΩΡΓΙΑΔΗΣ_ΑΘΑΝΑΣΙΟΥ_ΣΠΥΡΙΔΩΝ-ΑΔΩΝΙΣ">
                    <seg xml:id="ParlaMint-GR_2021-01-29-S1-commons.seg41">Ευχαριστώ πάρα πολύ, κύριε Πρόεδρε.</seg>
                    <seg xml:id="ParlaMint-GR_2021-01-29-S1-commons.seg42">Αγαπητέ κύριε συνάδελφε, κατ' αρχάς, σας ευχαριστώ για την ερώτηση, γιατί μας δίνει την ευκαιρία να μιλήσουμε λίγο για το τι γίνεται σε σχέση και με τον έλεγχο στις τράπεζες από την Επιτροπή Ανταγωνισμού.</seg>
                    <seg xml:id="ParlaMint-GR_2021-01-29-S1-commons.seg43">Να κάνω μια εισαγωγική παρατήρηση. Εγώ, βεβαίως, έχω την εποπτεία της Επιτροπής Ανταγωνισμού συνταγματικά, όμως η Επιτροπή Ανταγωνισμού είναι ανεξάρτητη, οι δε έρευνές της είναι αυστηρά απόρρητες. Θα ήταν παράνομο, εάν εγνώριζα το οτιδήποτε για την εξέλιξη αυτής της έρευνας. Το μόνο το οποίο νόμιμα μπορώ να γνωρίζω, είναι όταν καταλήξει σε πόρισμα και μου κοινοποιήσει επισήμως το πόρισμα.</seg>
                    <seg xml:id="ParlaMint-GR_2021-01-29-S1-commons.seg44">Εγώ, να ξέρετε, κύριε συνάδελφε, επέλεξα την παρούσα ηγεσία της Επιτροπής Ανταγωνισμού πριν από μερικούς μήνες στην έναρξη της θητείας μου. Θυμίζω ότι είχαμε μια σύγκρουση τότε και με τον ΣΥΡΙΖΑ και απεφάνθη, τελικά, το Συμβούλιο της Επικρατείας ότι ορθώς και νομίμως έκανα την αλλαγή αυτή. Η νέα ηγεσία την οποία τοποθετήσαμε - και νομίζω ότι αυτό αξίζει να επισημανθεί - απολαμβάνοντας της πλήρους ανεξαρτησίας που της παρέχει η Κυβέρνηση του Κυριάκου Μητσοτάκη, προχωρά σε ενέργειες που δεν είχαν γίνει ποτέ στο παρελθόν.</seg>
                    <seg xml:id="ParlaMint-GR_2021-01-29-S1-commons.seg45">Μια από αυτές είναι και αυτή που συζητάμε. Ουδέποτε στο παρελθόν - ούτε φυσικά επί κυβερνήσεως ΣΥΡΙΖΑ - είχαν ελεγχθεί οι τράπεζες από την Επιτροπή Ανταγωνισμού. Αυτό γίνεται από εμάς, από μια Κυβέρνηση που κατηγορείται από εσάς ότι είναι η φίλη των τραπεζών.</seg>
                    <seg xml:id="ParlaMint-GR_2021-01-29-S1-commons.seg46">Τονίζω δε, για να μη γίνει παρεξήγηση, ότι δεν είχαμε εμπλοκή στον έλεγχο. Ξαναλέω ότι ο έλεγχος έγινε αυτεπάγγελτα από την ανεξάρτητη αρχή. Εγώ ούτε που τον εγνώριζα. Όμως, δίνουμε στην επιτροπή την αναγκαία συνταγματική ανεξαρτησία για να κάνει τη δουλειά της.</seg>
                    <seg xml:id="ParlaMint-GR_2021-01-29-S1-commons.seg47">Τώρα, ως επόπτης, μπορώ να σχολιάσω μόνο στη σημερινή μας συζήτηση εάν έχει υπάρξει ή όχι καθυστέρηση στο πόρισμα αυτού του ελέγχου και οφείλω να δώσω μερικά στοιχεία απλώς και μόνο για να ξέρουμε τι γίνεται.</seg>
                    <seg xml:id="ParlaMint-GR_2021-01-29-S1-commons.seg48">Ο έλεγχος έγινε, κύριε Πρόεδρε, ξαφνικά στα γραφεία των κεντρικών τραπεζιτών, δηλαδή των διευθυνόντων συμβούλων, των προέδρων των τραπεζικών ιδρυμάτων, στις 7 και 8 Νοεμβρίου του 2019. Σήμερα είμαστε στον δέκατο τέταρτο προς δέκατο πέμπτο μήνα.</seg>
                    <seg xml:id="ParlaMint-GR_2021-01-29-S1-commons.seg49">Ο ευρωπαϊκός μέσος όρος της Ευρωπαϊκής Επιτροπής Ανταγωνισμού για αναλόγου βεληνεκούς έρευνες - καταλαβαίνετε ότι η έρευνα στα τραπεζικά ιδρύματα είναι η μεγαλύτερη που μπορεί να γίνει στην Ελλάδα, καθώς οι τράπεζες είναι οι μεγαλύτερες εταιρείες που έχουμε - είναι πενήντα μήνες. Η πιο μεγάλη σε χρονικό εύρος εξέταση πιθανής ύπαρξης καρτέλ - εγώ δεν θα προδικάσω - στην Ευρωπαϊκή Επιτροπή είναι εκατό μήνες. Η ταχύτερη εκδίκαση υπόθεσης που έχει γίνει σε όλη την περίοδο της Ευρωπαϊκής Επιτροπής είναι είκοσι μήνες.</seg>
                    <seg xml:id="ParlaMint-GR_2021-01-29-S1-commons.seg50">Άρα, οι δεκατέσσερις μήνες που διαρκεί τώρα η έρευνα της ελληνικής Επιτροπής Ανταγωνισμού είναι μέσα σε αυτόν τον χρονικό ορίζοντα ή έξω; Είναι, προφανώς, εντός αυτού του χρονικού ορίζοντος. Άρα, δεν έχει υπάρξει καθυστέρηση ως προς το πόρισμα.</seg>
                    <seg xml:id="ParlaMint-GR_2021-01-29-S1-commons.seg51">Εγώ δεν ξέρω πότε θα ολοκληρωθεί η έρευνα. Γνωρίζω, όμως - και αυτό είναι στο πλαίσιο της δικής μου αρμοδιότητας - ότι η ελληνική Επιτροπή Ανταγωνισμού έχει διαθέσει δέκα υπαλλήλους εξειδικευμένους που ασχολούνται μόνο και κατ' αποκλειστικότητα με αυτή την έρευνα, με χρήση ειδικού λογισμικού, με άνοιγμα των σκληρών δίσκων που κατασχέθηκαν και όλα τα υπόλοιπα.</seg>
                    <seg xml:id="ParlaMint-GR_2021-01-29-S1-commons.seg52">Άρα, θα πρέπει να έχουμε λίγη υπομονή. Αυτές οι έρευνες για να είναι νόμιμες και σωστές, πρέπει να γίνονται με λεπτομέρεια και με ακρίβεια και αυτό χρειάζεται χρόνο.</seg>
                    <seg xml:id="ParlaMint-GR_2021-01-29-S1-commons.seg53">Περισσότερα θα πω στην δευτερολογία μου, κύριε Πρόεδρε.</seg>
                </u>
                <u xml:id="ParlaMint-GR_2021-01-29-S1-commons.u5" ana="#chair" who="#ΛΑΜΠΡΟΥΛΗΣ_ΑΡΙΣΤΕΙΔΗ_ΓΕΩΡΓΙΟΣ">
                    <seg xml:id="ParlaMint-GR_2021-01-29-S1-commons.seg54">Καλώς, κύριε Υπουργέ.</seg>
                    <seg xml:id="ParlaMint-GR_2021-01-29-S1-commons.seg55">Τον λόγο έχει ο κ. Μαμουλάκης.</seg>
                </u>
                <u xml:id="ParlaMint-GR_2021-01-29-S1-commons.u6" ana="#regular" who="#ΜΑΜΟΥΛΑΚΗΣ_ΑΝΤΩΝΙΟΥ_ΧΑΡΑΛΑΜΠΟΣ_ΧΑΡΗΣ">
                    <seg xml:id="ParlaMint-GR_2021-01-29-S1-commons.seg56">Κύριε Υπουργέ, προφανώς και γνωρίζουμε ότι πρόκειται για μια ανεξάρτητη αρχή. Η Επιτροπή Ανταγωνισμού προφανώς και είναι μια Ανεξάρτητη Αρχή, όπως και πολλές ανεξάρτητες αρχές στη χώρα μας. Η ίδια λογική διέπει και την DGCom, την Ευρωπαϊκή Επιτροπή Ανταγωνισμού.</seg>
                    <seg xml:id="ParlaMint-GR_2021-01-29-S1-commons.seg57">Βέβαια, κάνατε μια ατυχή σύγκριση, διότι οι υποθέσεις που αφορούν την Ευρωπαϊκή Επιτροπή Ανταγωνισμού, που φτάνουν μέχρι την DGCom, είναι περιπτώσεις και υποθέσεις λίαν πολυσύνθετες, εν συναρτήσει με τα δεδομένα της χώρας μας.</seg>
                    <seg xml:id="ParlaMint-GR_2021-01-29-S1-commons.seg58">Υπάρχει και μια άλλη ειδοποιός διαφορά. Εδώ μιλάμε για ένα κομβικό, κορυφαίο πολιτικό ζήτημα. Άλλωστε και εσείς, από την πλευρά της αξιωματικής αντιπολίτευσης, πολλές φορές στο παρελθόν έχετε αναφερθεί σε αυτό το ιδιότυπο καθεστώς. Εν τη ρύμη του λόγου σας, αναφέρατε περί καρτέλ. Αυτό μένει να διαφανεί. Όμως, αν μη τι άλλο, συγκλονίζει και σίγουρα είναι ένα ζήτημα που αφορά την κοινή γνώμη και ιδιαιτέρως - και εδώ θέλω να σταθώ - στις εξαιρετικά δύσκολες συνθήκες που βιώνει η ελληνική κοινωνία, χειμάζεται η ελληνική κοινωνία και ειδικά τα μικρά και μικρομεσαία στρώματα.</seg>
                    <seg xml:id="ParlaMint-GR_2021-01-29-S1-commons.seg59">Διότι αντιλαμβάνεστε ότι οι επιπτώσεις στις καταχρηστικές χρεώσεις των τραπεζών, ως φαίνεται, είναι πολλαπλάσιες σε συνάρτηση με το ατομικό εισόδημα του Έλληνα πολίτη σε σχέση με του Ευρωπαίου και ειδικά αυτό το έτος, που, πράγματι, εκτινάχθη το ηλεκτρονικό εμπόριο, με ό,τι συνεπάγεται όμως και για τα κέρδη των τραπεζών σε αυτό το ζήτημα.</seg>
                    <seg xml:id="ParlaMint-GR_2021-01-29-S1-commons.seg60">Άρα, λοιπόν, θεωρώ ότι ο ρόλος σας ως εποπτεύων της αρμόδιας επιτροπής, δίνει τη δυνατότητα σε εσάς και στην Κυβέρνηση να ενισχύσετε αυτή την εποπτεία και να γνωρίζουμε εν τέλει - γιατί αυτός είναι ο σκοπός και της ερώτησης - πότε θα ολοκληρωθεί ο διαγωνισμός.</seg>
                    <seg xml:id="ParlaMint-GR_2021-01-29-S1-commons.seg61">Βεβαίως, υπάρχουν περιπτώσεις και στην Επιτροπή Ανταγωνισμού με επτά και οχτώ χρόνια καθυστερήσεων και κωλυσιεργιών για διάφορες υποθέσεις στο παρελθόν. Έχουν καταγραφεί αυτά. Έχουν λάβει χώρα στο παρελθόν. Αυτό, όμως, δεν σημαίνει ότι αυτή η κακή πρακτική πρέπει να συνεχιστεί.</seg>
                    <seg xml:id="ParlaMint-GR_2021-01-29-S1-commons.seg62">Οφείλετε, ως εποπτεύων και αρμόδιος Υπουργός, να επισπεύσετε τη διαδικασία για να μάθει ο Έλληνας πολίτης, να μάθει ο κόσμος ακριβώς τι συμβαίνει, αν όντως είναι καταχρηστικές αυτές οι χρεώσεις, και τι μέτρα, είναι κομβικό, πρέπει να ληφθούν προς τη σωστή κατεύθυνση, ώστε να παταχθεί αυτό το για όλους αποδεκτό, νομίζω, λάθος φαινόμενο.</seg>
                    <seg xml:id="ParlaMint-GR_2021-01-29-S1-commons.seg63">Πάμε σε δύο - τρία στοιχεία που νομίζω ότι αξίζει τον κόπο να καταγραφούν στα Πρακτικά. Είναι τα στοιχεία της εκτίναξης του ηλεκτρονικού εμπορίου, με ό,τι αυτό συνεπάγεται για την ελληνική οικονομία και για - άλλη μια φορά θα το τονίσω - τις ωφέλειες που δημιουργούνται προς τις τράπεζες. Μιλάμε για 28% αύξηση των online τραπεζικών συναλλαγών ήτοι το 66% των Ελλήνων, δύο στους τρεις πλέον, χρησιμοποιούν τις ηλεκτρονικές συναλλαγές και συνεργάζονται και συναλλάσσονται με τις τράπεζες.</seg>
                    <seg xml:id="ParlaMint-GR_2021-01-29-S1-commons.seg64">Κατά 17% αυξήθηκε η σχέση και η ηλεκτρονική συναλλαγή με το ελληνικό δημόσιο όλο αυτό το διάστημα. Πρόκειται για μια έκθεση που δημοσιοποιήθηκε προσφάτως της «FOCUS BARI», η «Focus on Tech Life», η οποία αποδεικνύει τα λεγόμενά μου.</seg>
                    <seg xml:id="ParlaMint-GR_2021-01-29-S1-commons.seg65">Ως προς την αύξηση του ηλεκτρονικού εμπορίου είναι 42,7% για όλο το 2020. Μιλάμε για συγκλονιστικά στοιχεία. Μιλάμε για μια αλλαγή του status quo του εμπορίου, του λιανεμπορίου και όχι μόνο. Σε αυτή την τεκτονική αλλαγή έχουμε τις συστημικές τράπεζες, οι οποίες, πραγματικά, δημιουργούν συνθήκες υπερκερδών.</seg>
                </u>
                <u xml:id="ParlaMint-GR_2021-01-29-S1-commons.u7" ana="#chair" who="#ΛΑΜΠΡΟΥΛΗΣ_ΑΡΙΣΤΕΙΔΗ_ΓΕΩΡΓΙΟΣ">
                    <seg xml:id="ParlaMint-GR_2021-01-29-S1-commons.seg66">Και να ολοκληρώνουμε, παρακαλώ.</seg>
                </u>
                <u xml:id="ParlaMint-GR_2021-01-29-S1-commons.u8" ana="#regular" who="#ΜΑΜΟΥΛΑΚΗΣ_ΑΝΤΩΝΙΟΥ_ΧΑΡΑΛΑΜΠΟΣ_ΧΑΡΗΣ">
                    <seg xml:id="ParlaMint-GR_2021-01-29-S1-commons.seg67">Ναι, κύριε Πρόεδρε.</seg>
                    <seg xml:id="ParlaMint-GR_2021-01-29-S1-commons.seg68">Άρα, λοιπόν, πάω στο σημαντικό ζήτημα εν τέλει. Είναι πολύ σημαντικό η ελληνική κοινωνία και ο ελληνικός λαός να γνωρίζει ως προς αυτή τη διεξαχθείσα, πραγματικά, έρευνα κατόπιν καταγγελιών του δεκαπενταμήνου περίπου - από τον Νοέμβριο του 2019 και έχουμε όπου να 'ναι Φλεβάρη του 2021- ποιος είναι ο ορίζοντας, ποιες πολιτικές κινήσεις με πολιτικό περιεχόμενο και ουσιαστική υπόσταση θα γίνουν από εσάς, ώστε να συμπτυχθεί αυτός ο χρόνος και όσο το δυνατόν συντομότερα να γνωρίζουμε ακριβώς τα αποτελέσματα αυτής της έρευνας.</seg>
                    <seg xml:id="ParlaMint-GR_2021-01-29-S1-commons.seg69">Είναι κομβικό. Δεν μπορούμε να εθελοτυφλούμε. Δεν μπορούμε να στρουθοκαμηλίζουμε αυτή τη στιγμή, όπου, πραγματικά, βάλλεται πανταχόθεν η ελληνική κοινωνία. Και εν τέλει - δεν ξέρω, από τα λεγόμενά σας περιμένω βέβαια και τη δευτερολογία - ή δεν υπάρχει πολιτική βούληση ή υπάρχει αδυναμία στον έλεγχο και στην εποπτεία και στην πίεση, καλώς εννοούμενη, προς την επιτροπή γύρω από το ζήτημα αυτό.</seg>
                    <seg xml:id="ParlaMint-GR_2021-01-29-S1-commons.seg70">Ευχαριστώ, κύριε Πρόεδρε.</seg>
                </u>
                <u xml:id="ParlaMint-GR_2021-01-29-S1-commons.u9" ana="#chair" who="#ΛΑΜΠΡΟΥΛΗΣ_ΑΡΙΣΤΕΙΔΗ_ΓΕΩΡΓΙΟΣ">
                    <seg xml:id="ParlaMint-GR_2021-01-29-S1-commons.seg71">Τον λόγο έχει ο κύριος Υπουργός για τη δευτερολογία του.</seg>
                </u>
                <u xml:id="ParlaMint-GR_2021-01-29-S1-commons.u10" ana="#regular" who="#ΓΕΩΡΓΙΑΔΗΣ_ΑΘΑΝΑΣΙΟΥ_ΣΠΥΡΙΔΩΝ-ΑΔΩΝΙΣ">
                    <seg xml:id="ParlaMint-GR_2021-01-29-S1-commons.seg72">Κατ' αρχάς, για να μη γίνει παρεξήγηση, εγώ δεν είπα ότι υπάρχει καρτέλ. Είπα ότι η έρευνα αυτή γίνεται για να διαπιστώσει εάν υπάρχει ή όχι καρτέλ. Το αν υπάρχει ή όχι καρτέλ δεν το κρίνω εγώ. Θα το κρίνει η Ανεξάρτητη Επιτροπή Ανταγωνισμού και εάν αυτοί, εφόσον καταδικαστούν, έχουν διαφωνία, τότε θα αναλάβει η ανεξάρτητη ελληνική δικαιοσύνη. Σε αυτά δεν μπορεί να έχει εμπλοκή ο Υπουργός.</seg>
                    <seg xml:id="ParlaMint-GR_2021-01-29-S1-commons.seg73">Ως προς το τελευταίο, για το εάν μπορούμε να πιέσουμε την επιτροπή να πάει πιο γρήγορα, είμαι ευθύς και ξεκάθαρος. Δεν μπορούμε να πιέσουμε. Συνταγματικά δεν μπορούμε. Ο εποπτεύων Υπουργός Ανάπτυξης δεν μπορεί να πιέσει, να ρωτήσει, να εμπλακεί καθ' οιονδήποτε τρόπο σε εν εξελίξει έρευνα. Αυτό θα ήταν ευθέως παράνομο.</seg>
                    <seg xml:id="ParlaMint-GR_2021-01-29-S1-commons.seg74">Το μόνο που έχουμε κάνει εμείς και είναι το νόμιμο, είναι όσα αιτήματα δεχθήκαμε από την Ανεξάρτητη Επιτροπή Ανταγωνισμού για περισσότερες προσλήψεις, για αύξηση χρηματοδότησης, για να έχουν στα χέρια τους περισσότερα εργαλεία για να κάνουν τη δουλειά τους ευκολότερα, έχουν γίνει ήδη όλα δεκτά και έχουν νομοθετηθεί. Εμείς μπορούμε να τους παρέχουμε τα εργαλεία για να κάνουν τη δουλειά τους καλύτερα και εάν μπορούν, γρηγορότερα. Όμως, να πάρουμε τηλέφωνο και να πούμε «κάντε το γρηγορότερα» είναι παράνομο. Είναι εμπλοκή σε μια απόρρητη διαδικασία.</seg>
                    <seg xml:id="ParlaMint-GR_2021-01-29-S1-commons.seg75">Και εγώ, να ξέρετε, έχω μεγάλο σεβασμό στους θεσμούς και στην ανεξαρτησία της δικαιοσύνης. Έχω υποστεί κατά το παρελθόν τέτοιου τύπου παρεμβάσεις από άλλους - τώρα δεν είναι της παρούσης - και δεν θέλω καθόλου να κάνω σε οποιονδήποτε αυτά που υπέστην. Άρα, σέβομαι απολύτως την ανεξαρτησία της επιτροπής.</seg>
                    <seg xml:id="ParlaMint-GR_2021-01-29-S1-commons.seg76">Σας είπα τους ευρωπαϊκούς μέσους όρους. Σωστά αναφέρατε ότι οι υποθέσεις της DGCom είναι πολύ μεγαλύτερες. Ο λόγος, όμως, που έκανα τη σύγκριση ήταν - διότι, προφανώς, η έρευνα στις τράπεζες είναι η μεγαλύτερη έρευνα που μπορεί να γίνει στην Ελλάδα σε κάποιο κομμάτι της αγοράς, γιατί οι τράπεζες είναι σχεδόν όλη η αγορά. Άρα, εάν για κάποια υπόθεση θα είχε λόγο η Επιτροπή Ανταγωνισμού να ξοδέψει μεγάλο χρόνο για να κάνει σωστά την έρευνα - σίγουρα θα ήταν αυτή.</seg>
                    <seg xml:id="ParlaMint-GR_2021-01-29-S1-commons.seg77">Σωστά αναφέρατε στο παρελθόν για ήσσονος σημασίας υποθέσεις εν σχέσει με αυτό που συζητάμε ότι έχουν κάνει έξι και επτά και οχτώ χρόνια από την ελληνική Επιτροπή Ανταγωνισμού να βγάλουν αποτέλεσμα. Μου αρέσει αυτό; Καθόλου. Αλλάξαμε την ηγεσία, αλλάξαμε την χρηματοδότηση, κάναμε περισσότερες προσλήψεις, γιατί θέλουμε να πάει γρηγορότερα - προσέξτε - το σύνολο της λειτουργίας. Όμως, για να είμαστε δίκαιοι, για το μέγεθος αυτής της έρευνας οι δεκατέσσερις μήνες δεν είναι πολλοί.</seg>
                    <seg xml:id="ParlaMint-GR_2021-01-29-S1-commons.seg78">Ως προς το εάν υπάρχουν ή όχι υπερβολικές χρεώσεις, θα περιμένω το αποτέλεσμα της έρευνας. Διότι αλλιώς θα έμπαινα στην παλιά συζήτηση και θα έλεγα ότι είπε ο Παπαδημούλης στην Ευρωπαϊκή Επιτροπή κ.λπ., και μετά θα λέει ο άλλος για το εισόδημα των Ελλήνων. Δεν θα μπω καθόλου σε αυτό.</seg>
                    <seg xml:id="ParlaMint-GR_2021-01-29-S1-commons.seg79">Έχουμε ανεξάρτητη αρχή, έχει πάρει τα δεδομένα. Κοιτάει να δει εάν υπήρχε ή δεν υπήρχε προσυνεννόηση. Θα βγάλει ένα πόρισμα και θα κινηθούμε αναλόγως του πορίσματος.</seg>
                    <seg xml:id="ParlaMint-GR_2021-01-29-S1-commons.seg80">Ένα τελευταίο. Επειδή έρχεται συχνά και στον δημόσιο διάλογο και είναι εν μέρει σωστό το επιχείρημα, θέλω να φωτίσω και μια άλλη πλευρά. Είπατε ότι έχουμε μεγάλη αύξηση των ηλεκτρονικών πωλήσεων εν μέσω πανδημίας. Αληθές. Αυτό αντανακλαστικά φέρνει μεγαλύτερα έσοδα στις τράπεζες, εφόσον χρησιμοποιούνται περισσότερες ηλεκτρονικές συναλλαγές και περισσότερο το πλαστικό χρήμα, για τα οποία οι τράπεζες έχουν χρεώσεις.</seg>
                    <seg xml:id="ParlaMint-GR_2021-01-29-S1-commons.seg81">Άρα στη δική σας λογική, εάν οι χρεώσεις είναι μάλιστα και υπερβολικές, τότε σε μια αγορά όπου παίρνει μεγαλύτερο πια μέρος το ηλεκτρονικό εμπόριο από ό,τι τα μετρητά, για να το πω πολύ απλά, στο ηλεκτρονικό εμπόριο εμπλέκονται οι τράπεζες, άρα έχουν μεγαλύτερα κέρδη.</seg>
                    <seg xml:id="ParlaMint-GR_2021-01-29-S1-commons.seg82">Θα μπορούσε κάποιος τραπεζικός να σας αντιγυρίσει ότι εν μέσω πανδημίας οι τράπεζες, όμως, προχώρησαν στη μεγαλύτερη αναστολή πληρωμής χρεών όλων των εποχών, περίπου εννέα μήνες πλήρες πάγωμα καταβολής δόσεων όλων των δανείων. Άρα, αυτόματα αυτό που προέκυψε, αντανακλαστικά, δημιούργησε στα βιβλία τους πολύ μεγάλες ζημίες, εφόσον σταμάτησαν να πληρώνουν σωστά οι πολίτες μέσα στην πανδημία. Άρα, αν θέλουμε να κοιτάξουμε τι έγινε μέσα στην πανδημία, δεν μπορεί να κοιτάμε μόνο το ένα. Πρέπει να κοιτάμε και το άλλο.</seg>
                    <seg xml:id="ParlaMint-GR_2021-01-29-S1-commons.seg83">Επανέρχομαι, λοιπόν, εγώ, για να μη χάνουμε χρόνο και χαλάμε τις καρδιές μας χωρίς λόγο. Όταν με το καλό τελειώσει η Ανεξάρτητη Επιτροπή Ανταγωνισμού και μας πει «ναι, υπάρχει καρτέλ», θα παρέμβουμε. Αν μας πει «όχι, δεν υπάρχει καρτέλ», θα τους πούμε μπράβο. Αν μας πει «ναι, οι χρεώσεις είναι υπερβολικές», θα παρέμβουμε. Αν μας πει «όχι, δεν είναι υπερβολικές οι χρεώσεις», θα τους πούμε μπράβο. Θα περιμένουμε το αποτέλεσμα και αναλόγως θα κινηθούμε.</seg>
                    <seg xml:id="ParlaMint-GR_2021-01-29-S1-commons.seg84">Ευχαριστώ πάρα πολύ.</seg>
                </u>
                <u xml:id="ParlaMint-GR_2021-01-29-S1-commons.u11" ana="#chair" who="#ΛΑΜΠΡΟΥΛΗΣ_ΑΡΙΣΤΕΙΔΗ_ΓΕΩΡΓΙΟΣ">
                    <seg xml:id="ParlaMint-GR_2021-01-29-S1-commons.seg85">Ευχαριστούμε, κύριε Υπουργέ.</seg>
                    <seg xml:id="ParlaMint-GR_2021-01-29-S1-commons.seg86">Συνεχίζουμε με την τρίτη με αριθμό 349/25-1-2021 επίκαιρη ερώτηση πρώτου κύκλου του Βουλευτή Α΄ Θεσσαλονίκης του Κομμουνιστικού Κόμματος Ελλάδας κ. Γιάννη Δελή προς τον Υπουργό Εσωτερικών, με θέμα: «Προβλήματα από πλημμύρα στην Περιφερειακή Ενότητα Έβρου».</seg>
                    <seg xml:id="ParlaMint-GR_2021-01-29-S1-commons.seg87">Θα απαντήσει ο Αναπληρωτής Υπουργός Εσωτερικών, ο κ. Στυλιανός Πέτσας.</seg>
                    <seg xml:id="ParlaMint-GR_2021-01-29-S1-commons.seg88">Τον λόγο έχει ο κ. Δελής.</seg>
                </u>
                <u xml:id="ParlaMint-GR_2021-01-29-S1-commons.u12" ana="#regular" who="#ΔΕΛΗΣ_ΙΩΑΝΝΗ_ΙΩΑΝΝΗΣ">
                    <seg xml:id="ParlaMint-GR_2021-01-29-S1-commons.seg89">Ευχαριστώ πολύ, κύριε Πρόεδρε.</seg>
                    <seg xml:id="ParlaMint-GR_2021-01-29-S1-commons.seg90">Η Περιφερειακή Ενότητα του Έβρου, που τα τελευταία χρόνια είναι πια σχεδόν συνώνυμη με τις πλημμύρες, πλημμύρισε για μια ακόμη φορά, κύριε Υπουργέ. Μια δυνατή και παρατεταμένη βροχή στις 12 του Γενάρη ήταν αρκετή, ώστε να φανερώσει για πολλοστή φορά την ανεπάρκεια ή και την ανυπαρξία σε κάποιες περιπτώσεις των υποδομών στην περιοχή του Έβρου και να προκαλέσει, βέβαια, τεράστιες καταστροφές.</seg>
                    <seg xml:id="ParlaMint-GR_2021-01-29-S1-commons.seg91">Στους Δήμους Σουφλίου, του Διδυμοτείχου, της Ορεστιάδας, της Αλεξανδρούπολης μετρούν πάρα πολλές ζημιές στα σπίτια, όπως στον Απαλό και τη Μαΐστρο. Μετρούν ζημιές σε αγροτικές καλλιέργειες, σε θερμοκήπια, σε ζωικό κεφάλαιο και σε υποδομές - στάβλους, αποθήκες αντλιοστάσια, μηχανολογικό εξοπλισμό - ενώ καταστράφηκαν και γέφυρες και δρόμοι, όπως αυτός ο δρόμος που συνδέει το χωριό Μεταξάδες με τα διπλανά χωριά Πολιά και Αβδέλλα.</seg>
                    <seg xml:id="ParlaMint-GR_2021-01-29-S1-commons.seg92">Συνολικά, στον Έβρο υπολογίζονται ότι πλημμύρισαν είκοσι ένα χιλιάδες στρέμματα με χειμερινά σιτηρά, δεκαπέντε χιλιάδες στρέμματα μηδικής, εκατόν πενήντα στρέμματα με χειμερινά κηπευτικά, διακόσιες πενήντα και πλέον κυψέλες με μελίσσια, ενώ είχαμε ζημιές σε πάγιο κεφάλαιο και αποθηκευμένα προϊόντα.</seg>
                    <seg xml:id="ParlaMint-GR_2021-01-29-S1-commons.seg93">Εκατό σπίτια περίπου, κύριε Υπουργέ, είναι ακατάλληλα και ακόμη, βέβαια, περισσότερες οικοσκευές καταστράφηκαν.</seg>
                    <seg xml:id="ParlaMint-GR_2021-01-29-S1-commons.seg94">Το συμπέρασμα νομίζουμε ότι βγαίνει από μόνο του, και η σημερινή η δική σας Κυβέρνηση, η Κυβέρνηση της Νέας Δημοκρατίας, συνεχίζει το ίδιο βιολί όπως οι προηγούμενες, αφού ούτε αυτή διαθέτει εκείνα τα κονδύλια που απαιτούνται, προκειμένου να γίνουν τα απαραίτητα και επείγοντα, όπως δείχνουν πια τα πράγματα, έργα μιας ολοκληρωμένης αντιπλημμυρικής προστασίας στον Έβρο, εγώ θα έλεγα και σε όλη τη χώρα.</seg>
                    <seg xml:id="ParlaMint-GR_2021-01-29-S1-commons.seg95">Ευθύνες, όμως, υπάρχουν - ξέρετε - και στις τοπικές διοικήσεις της περιφέρειας και των δήμων που, με εξαίρεση κάποιες χαμηλόφωνες γκρίνιες, δεν διεκδικούν αυτά τα απαραίτητα κονδύλια και αποδέχονται και αυτοί, δυστυχώς, στην πράξη την υποστελέχωση και τον υποεξοπλισμό των υπηρεσιών τους, με τα γνωστά βέβαια καταστροφικά αποτελέσματα για τους κατοίκους της περιοχής.</seg>
                    <seg xml:id="ParlaMint-GR_2021-01-29-S1-commons.seg96">Σας ρωτάμε, λοιπόν, κύριε Υπουργέ, με βάση τα παραπάνω, τι θα κάνετε, ώστε να γίνει καταγραφή των ζημιών. Ακόμα δεν έχει ολοκληρωθεί. Τα συνεργεία δεν επαρκούν για αυτό. Να γίνει αποζημίωση στο 100%, όμως, της ζημιάς και έγκαιρα. Να γίνει άμεση και πλήρης αποκατάσταση των κατεστραμμένων υποδομών με σύγχρονες προδιαγραφές και για τους πληγέντες και μέχρι να αποκατασταθεί το εισόδημά τους να παγώσουν, βέβαια, τα χρέη τους σε εφορία, σε ασφαλιστικά ταμεία, σε τράπεζες, σε δήμο, χωρίς προσαυξήσεις και τόκους. Να απαλλαγούν από φόρους και εισφορές, όπως είναι τα ΤΟΕΒ και ΓΟΕΒ και τα δημοτικά τέλη, ενώ δεν πρέπει να υπάρχει ούτε η σκέψη καν για πλειστηριασμούς και κατασχέσεις σε τέτοιους ανθρώπους.</seg>
                    <seg xml:id="ParlaMint-GR_2021-01-29-S1-commons.seg97">Βεβαίως, να γίνει επιτέλους η ολοκληρωμένη διευθέτηση των χειμάρρων στο σύνολο της λεκάνης απορροής τους και να δώσετε χρήματα. Αυτό σας ρωτάμε: Θα δώσετε χρήματα κάποια στιγμή για τον σχεδιασμό, τη μελέτη και την κατασκευή των απαιτούμενων αντιπλημμυρικών έργων για τον Έβρο; Τέτοια έργα είναι και πρέπει να γίνουν - θα αναφερθώ περισσότερο στη δευτερολογία μου - τα φράγματα στο Δέρειο και τη Μάνθεια. Αναμένουμε τις απαντήσεις σας.</seg>
                </u>
                <u xml:id="ParlaMint-GR_2021-01-29-S1-commons.u13" ana="#chair" who="#ΛΑΜΠΡΟΥΛΗΣ_ΑΡΙΣΤΕΙΔΗ_ΓΕΩΡΓΙΟΣ">
                    <seg xml:id="ParlaMint-GR_2021-01-29-S1-commons.seg98">Καλώς, κύριε Δελή.</seg>
                    <seg xml:id="ParlaMint-GR_2021-01-29-S1-commons.seg99">Κύριε Υπουργέ, έχετε τον λόγο.</seg>
                </u>
                <u xml:id="ParlaMint-GR_2021-01-29-S1-commons.u14" ana="#regular" who="#ΣΤΥΛΙΑΝΟΣ_ΠΕΤΣΑΣ">
                    <seg xml:id="ParlaMint-GR_2021-01-29-S1-commons.seg100">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2021-01-29-S1-commons.seg101">Ευχαριστώ και για την ερώτηση, που μου δίνει την ευκαιρία να πω δυο λόγια για τις πρόσφατες πλημμύρες στον Έβρο.</seg>
                    <seg xml:id="ParlaMint-GR_2021-01-29-S1-commons.seg102">Το βασικό ζητούμενο σε αυτές τις περιπτώσεις είναι η άμεση αντίδραση, ώστε να μη θρηνήσουμε ανθρώπινα θύματα. Θέλω να συγχαρώ δημόσια τους δύο αστυνομικούς που στον Δήμο Σουφλίου υπερέβαλαν εαυτόν, προκειμένου να σώσουν συνανθρώπους μας που εκείνη τη στιγμή κινδύνευαν.</seg>
                    <seg xml:id="ParlaMint-GR_2021-01-29-S1-commons.seg103">Πέρα από αυτό, από την πρώτη στιγμή είχα επικοινωνία με όλους τους δημάρχους της περιοχής, με τον Περιφερειάρχη κ. Μέτιο και τον Αντιπεριφερειάρχη κ. Πέτροβιτς. Ζήτησα από την πρώτη στιγμή να γίνει η καταγραφή των ζημιών και να αποσταλούν τα σχετικά τεχνικά δελτία, προκειμένου να προχωρήσουμε στην άμεση συνδρομή για την αντιμετώπιση αυτής της φυσικής καταστροφής.</seg>
                    <seg xml:id="ParlaMint-GR_2021-01-29-S1-commons.seg104">Μέχρι σήμερα δεν εκκρεμούν στην υπηρεσία του Υπουργείου Εσωτερικών τέτοια τεχνικά δελτία και τέτοια αιτήματα, γιατί δεν έχει ολοκληρωθεί η καταγραφή των ζημιών. Όπως ξέρετε, έχει κηρυχθεί η περιοχή σε κατάσταση έκτακτης ανάγκης για έξι μήνες, επομένως υπάρχει το περιθώριο για να υποβάλλουν αυτά τα αιτήματά τους. Φυσικά, αυτά τα αιτήματα θα ικανοποιηθούν, γιατί έχουμε δείξει όλο αυτό το χρονικό διάστημα ότι σε τέτοιου είδους περιπτώσεις επεμβαίνουμε άμεσα και όταν υπάρχουν τεκμηριωμένα αιτήματα, τα ικανοποιούμε με τη χρηματοδότηση από το Υπουργείο Εσωτερικών.</seg>
                    <seg xml:id="ParlaMint-GR_2021-01-29-S1-commons.seg105">Επίσης, γνωρίζετε ότι με απόφαση των οικείων δημοτικών συμβουλίων μπορεί να απαλλαγούν από τα τέλη οι πληγέντες για όσο χρονικό διάστημα υπάρχει το πρόβλημα και δεν μπορούν να παρασχεθούν οι σχετικές υπηρεσίες.</seg>
                    <seg xml:id="ParlaMint-GR_2021-01-29-S1-commons.seg106">Όσον αφορά στην ευρύτερη τοποθέτησή σας για το τι κάνει η Κυβέρνηση για το ζήτημα αυτό, θα σας πω τρία σημεία, κύριε Βουλευτά.</seg>
                    <seg xml:id="ParlaMint-GR_2021-01-29-S1-commons.seg107">Πρώτον, όσον αφορά τους ΚΑΠ, από τους αυτοτελείς πόρους του 2021 στον Νομό Έβρου θα υπάρξει κατανομή 3.237.300 ευρώ για την κάλυψη επενδυτικών δραστηριοτήτων και εκτέλεση έργων. Αυτό θα συμπληρωθεί και από το πρόγραμμα «ΦΙΛΟΔΗΜΟΣ II» με χρηματοδότηση για τους δήμους του Έβρου 2.722.900 ευρώ. Πάνω σε αυτές τις δύο πρωτοβουλίες έρχεται και το πρόγραμμα «ΑΝΤΩΝΗΣ ΤΡΙΤΣΗΣ», ένα πρόγραμμα ύψους 2,5 δισεκατομμυρίων ευρώ. Σε διάφορες θεματικές ενότητες κάνει παρεμβάσεις, προκειμένου να χρηματοδοτήσει έργα πολύ σημαντικά, προκειμένου να αλλάξει όψη η τοπική αυτοδιοίκηση, να βελτιωθεί η εικόνα στην τοπική κοινωνία, προς όφελος φυσικά της καθημερινότητας των πολιτών. Εδώ έχουμε έργα από την ύδρευση και την αποχέτευση μέχρι την αγροτική οδοποιία και ακόμα θέματα που αφορούν από το πιο πράσινο αποτύπωμα, ας το πω έτσι, μέσω της ανακύκλωσης μέχρι την ψηφιοποίηση των δήμων μας.</seg>
                    <seg xml:id="ParlaMint-GR_2021-01-29-S1-commons.seg108">Επομένως, για πρώτη φορά εδώ και πολλά χρόνια, τουλάχιστον στα πολλά χρόνια της κρίσης, έχουμε δύο προγράμματα, το «ΦΙΛΟΔΗΜΟΣ II», ύψους 1 δισεκατομμυρίου ευρώ και το «ΑΝΤΩΝΗΣ ΤΡΙΤΣΗΣ», ύψους 2,5 δισεκατομμυρίων ευρώ, για να τονωθεί, πραγματικά, η τοπική αυτοδιοίκηση και να δώσουμε διέξοδο στα προβλήματα της καθημερινότητας των πολιτών. Αυτά κάνει η Κυβέρνηση. Θα είναι συνεχώς δίπλα στους δήμους και στις περιφέρειες, επαναλαμβάνω, προς όφελος του πολίτη.</seg>
                    <seg xml:id="ParlaMint-GR_2021-01-29-S1-commons.seg109">Ευχαριστώ, κύριε Πρόεδρε.</seg>
                </u>
                <u xml:id="ParlaMint-GR_2021-01-29-S1-commons.u15" ana="#chair" who="#ΛΑΜΠΡΟΥΛΗΣ_ΑΡΙΣΤΕΙΔΗ_ΓΕΩΡΓΙΟΣ">
                    <seg xml:id="ParlaMint-GR_2021-01-29-S1-commons.seg110">Ευχαριστούμε, κύριε Υπουργέ.</seg>
                    <seg xml:id="ParlaMint-GR_2021-01-29-S1-commons.seg111">Τον λόγο έχει ο κ. Δελής για τη δευτερολογία του.</seg>
                </u>
                <u xml:id="ParlaMint-GR_2021-01-29-S1-commons.u16" ana="#regular" who="#ΔΕΛΗΣ_ΙΩΑΝΝΗ_ΙΩΑΝΝΗΣ">
                    <seg xml:id="ParlaMint-GR_2021-01-29-S1-commons.seg112">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2021-01-29-S1-commons.seg113">Κύριε Υπουργέ, είπατε ότι δεν έχει ολοκληρωθεί η καταγραφή. Πώς, άλλωστε, να ολοκληρωθεί αυτή, όταν δεν υπάρχει το απαιτούμενο προσωπικό για να υλοποιήσει αυτή την καταγραφή; Σας το ζητούν και οι δήμαρχοι. Είναι ζήτημα καθαρά έλλειψης προσωπικού.</seg>
                    <seg xml:id="ParlaMint-GR_2021-01-29-S1-commons.seg114">Πάντως οι απαντήσεις σας, κύριε Υπουργέ, ήταν εν πολλοίς αναμενόμενες και εγώ θα πρόσθετα και χιλιοειπωμένες και από τους προηγούμενους τους προκατόχους σας. Κάθε φορά, ξέρετε, μετά από τέτοιες καταστροφές τα λόγια είναι πολλά και μεγάλα, τα έργα όμως όχι. Και έτσι συνήθως επιλέγονται οι μεν αποζημιώσεις - οι όποιες αποζημιώνεις, οι μικρές, οι ελάχιστες - να δίνονται μετά από πολλούς μήνες, ενώ επιλέγονται και ορισμένες αποσπασματικές και προσωρινές λύσεις εδώ και εκεί, μπαλώματα δηλαδή, αντί για ένα ολοκληρωμένο, σύγχρονο, συνεκτικό, συνολικό σχέδιο για αντιπλημμυρικά έργα.</seg>
                    <seg xml:id="ParlaMint-GR_2021-01-29-S1-commons.seg115">Οι χρηματοδοτήσεις στις οποίες αναφερθήκατε για τέτοιες εμβαλωματικές λύσεις προορίζονται, αλλά αυτό δεν θα αντιμετωπίσει την αιτία των προβλημάτων. Αυτά τα έργα που είναι ζωτικής σημασίας για την προστασία των ανθρώπων και του περιβάλλοντος, δεν αποδίδουν και τόσο πολύ μεγάλα κέρδη στους κατασκευαστικούς ομίλους. Αφήστε που δεν γεννάνε και συνεχόμενα κέρδη, όπως τα διόδια, οπότε πάνε πίσω στις προτεραιότητες.</seg>
                    <seg xml:id="ParlaMint-GR_2021-01-29-S1-commons.seg116">Χαρακτηριστικά παραδείγματα, όμως, αυτών των υποδομών - και θέλω να σταθώ εδώ λιγάκι - είναι τα πολύ σημαντικά φράγματα του Δερείου και της Μάνθειας. Το φράγμα του Δερείου συζητιέται από τη δεκαετία του 1960. «Ήμουνα νιος και γέρασα», που λέμε, και ακόμα να γίνει.</seg>
                    <seg xml:id="ParlaMint-GR_2021-01-29-S1-commons.seg117">Η κατασκευή τους, λοιπόν, κύριε Υπουργέ, όπως αυτή του Δερείου, θα μπορούσε να διασφαλίσει με επάρκεια την αντιπλημμυρική προστασία της ορεινής ζώνης της περιοχής, καθώς και όλης της κοιλάδας του Ερυθροπόταμου, του ποταμού που καταλήγει δίπλα από το Διδυμότειχο στον Έβρο.</seg>
                    <seg xml:id="ParlaMint-GR_2021-01-29-S1-commons.seg118">Και το δεύτερο φράγμα της Μάνθειας θα μπορούσε να προστατεύει την περιοχή των Φερών, της Ιτέας και του Πόρου, του χωριού Πόρου που εκκενώθηκε τώρα με τις πλημμύρες, γιατί υπήρξε κίνδυνος ακόμα και για τη ζωή των ανθρώπων.</seg>
                    <seg xml:id="ParlaMint-GR_2021-01-29-S1-commons.seg119">Θα μπορούσαν αυτά τα δύο φράγματα να εξασφαλίζουν την ύδρευση, την άρδευση αλλά και την παραγωγή ηλεκτρικής ενέργειας.</seg>
                    <seg xml:id="ParlaMint-GR_2021-01-29-S1-commons.seg120">Οι μελέτες για τα έργα αυτά ωριμάζουν. Ωριμάζουν, όμως, πολύ αργά. Δεκαετίες ολόκληρες ωριμάζουν και τα φράγματα, βέβαια, μένουν στα χαρτιά, ενώ υπήρξαν και κάποιοι πανηγυρισμοί, δυστυχώς, όπως του ΣΥΡΙΖΑ το 2018, γιατί - λέει - ξεκινούσε το έργο κατασκευής του φράγματος του Δερείου. Το μόνο που προκάλεσαν, βέβαια, αυτοί οι πανηγυρισμοί ήταν την οργή των κατοίκων.</seg>
                    <seg xml:id="ParlaMint-GR_2021-01-29-S1-commons.seg121">Ακούστε τώρα. Η Διεύθυνση Αντιπλημμυρικών και Εγγειοβελτιωτικών Έργων του Υπουργείου Υποδομών - όχι του δικού σας - σε ερώτηση μας, ερώτηση του ΚΚΕ, μας απαντά από τότε, από το 2016, ότι την επόμενη - λέει - πενταετία θα ολοκληρωθούν οι μελέτες αυτών των φραγμάτων του Δερείου και της Μάνθειας. Πέρασαν πέντε χρόνια από τότε. Έγινε κάτι; Εκτός από το κράτος συνέχεια έχει, όπως φαίνεται, και η κοροϊδία του, όταν πρόκειται, βέβαια, για τις ανάγκες του λαού.</seg>
                    <seg xml:id="ParlaMint-GR_2021-01-29-S1-commons.seg122">Αυτά, όμως, που είπατε εδώ, κύριε Υπουργέ, αυτά που λέτε και εσείς και οι αρμόδιοι Υπουργοί όλων των κυβερνήσεων να πάτε να τα πείτε τώρα στις έντεκα οικογένειες της Λυκόφης, που είδαν τα νοικοκυριά τους να χάνονται στις λάσπες, στους βιοπαλαιστές που βλέπουν τα μικρά θερμοκήπιά τους στην Κορνοφωλιά να πλημμυρίζουν κάθε λίγο και λιγάκι επειδή έτυχε τα χωράφια τους να βρίσκονται ανάμεσα στον κάθετο άξονα και στον παλιό δρόμο και έτσι πλημμυρίζουν συνέχεια. Να πάτε να τα πείτε στους αγρότες των χωριών του Διδυμοτείχου, της Ορεστιάδος και του Σουφλίου, που είδαν ξανά και ξανά τα χωράφια τους να πλημμυρίζουν, στους κατοίκους των Λουτρών - δέκα χιλιόμετρα μόλις έξω από την Αλεξανδρούπολη - που είδαν το χωριό τους να κόβεται στη μέση, αφού έπεσε η σιδερένια γέφυρα που το ένωνε και δεν έχουν ούτε νερό για να πιούν. Να πάτε να τα πείτε στους γονείς του 7ου Νηπιαγωγείου της Ορεστιάδας που είναι χτισμένο πάνω σε ρέμα παρακαλώ. Να πάτε να τα πείτε στα χωριά του ορεινού Έβρου με το άθλιο και επικίνδυνο οδικό δίκτυο, χωριά όπου ζει κυρίως η μειονότητα.</seg>
                    <seg xml:id="ParlaMint-GR_2021-01-29-S1-commons.seg123">Μόνο που εκεί, όπως ξέρετε, κύριε Υπουργέ, δεν μπορείτε πια να πάτε γιατί είναι αποκλεισμένα από τις 12 του Γενάρη, αφού η μόνη γέφυρα που τα συνδέει με τον υπόλοιπο κόσμο στο Δέρειο καταστράφηκε.</seg>
                    <seg xml:id="ParlaMint-GR_2021-01-29-S1-commons.seg124">Και σαν να μην έφταναν όλα αυτά, ήρθε και το προχθεσινό χιόνι για να αποτελειώσει το κακό. Εκείνα τα αποκλεισμένα χωριά, λοιπόν, από τις βροχές έμειναν πια και χωρίς ρεύμα, άρα και πολλοί χωρίς θέρμανση μέσα στον άγριο χειμώνα που επικρατεί εκεί, χωρίς νερό, γιατί ούτε τα αντλιοστάσια λειτουργούν. Και μιλάμε για μεγάλους ανθρώπους στην ηλικία. Αρκετοί, μάλιστα, από αυτούς είναι και κατάκοιτοι, στον Κόρυμβο, στο Μαυροκκλήσι, στο Δέρειο, σε πάρα πολλά χωριά.</seg>
                    <seg xml:id="ParlaMint-GR_2021-01-29-S1-commons.seg125">Το δίκτυο - βλέπετε - της ΔΕΗ είναι τόσο απαρχαιωμένο, ειδικά στην περιοχή του Σουφλίου, που με το παραμικρό καταρρέει. Τα λέει αυτά και ο Δήμαρχος του Σουφλίου σε μια δημόσια επιστολή του.</seg>
                    <seg xml:id="ParlaMint-GR_2021-01-29-S1-commons.seg126">Αυτά τα τραγικά και επικίνδυνα συμβαίνουν όταν πρόκειται για τις υποδομές που έχει ανάγκη ο λαός. Όταν, όμως, πρόκειται να υλοποιήσετε τα αμερικανο - νατοϊκά σχέδια στην περιοχή του Έβρου, τότε όλα τα έργα στο λιμάνι της Αλεξανδρούπολης γίνονται στο πιτς φιτίλι για να εξυπηρετηθούν τα πολεμοκάπηλα σχέδια του ΝΑΤΟ και των Αμερικανών, που μετατρέπουν την Αλεξανδρούπολη σε ορμητήριο πολέμου και άρα σε πιθανό στόχο απαντητικών πληγμάτων.</seg>
                    <seg xml:id="ParlaMint-GR_2021-01-29-S1-commons.seg127">Αυτές είναι οι προτεραιότητες σας και οι δικές σας και των προηγούμενων και νομίζουμε ότι ήρθε πια η ώρα να μιλήσει ο λαός του Έβρου και να διεκδικήσει αγωνιστικά τα δικαιώματά του.</seg>
                    <seg xml:id="ParlaMint-GR_2021-01-29-S1-commons.seg128">Ευχαριστώ.</seg>
                </u>
                <u xml:id="ParlaMint-GR_2021-01-29-S1-commons.u17" ana="#chair" who="#ΛΑΜΠΡΟΥΛΗΣ_ΑΡΙΣΤΕΙΔΗ_ΓΕΩΡΓΙΟΣ">
                    <seg xml:id="ParlaMint-GR_2021-01-29-S1-commons.seg129">Ευχαριστώ.</seg>
                    <seg xml:id="ParlaMint-GR_2021-01-29-S1-commons.seg130">Κύριε Υπουργέ, έχετε τον λόγο για τη δευτερολογία σας.</seg>
                </u>
                <u xml:id="ParlaMint-GR_2021-01-29-S1-commons.u18" ana="#regular" who="#ΣΤΥΛΙΑΝΟΣ_ΠΕΤΣΑΣ">
                    <seg xml:id="ParlaMint-GR_2021-01-29-S1-commons.seg131">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2021-01-29-S1-commons.seg132">Δεν διεκδικεί το ΚΚΕ ούτε έχει το μονοπώλιο της κοινωνικής ευαισθησίας.</seg>
                </u>
                <u xml:id="ParlaMint-GR_2021-01-29-S1-commons.u19" ana="#regular" who="#ΔΕΛΗΣ_ΙΩΑΝΝΗ_ΙΩΑΝΝΗΣ">
                    <seg xml:id="ParlaMint-GR_2021-01-29-S1-commons.seg133">Δεν είπαμε αυτό.</seg>
                </u>
                <u xml:id="ParlaMint-GR_2021-01-29-S1-commons.u20" ana="#regular" who="#ΣΤΥΛΙΑΝΟΣ_ΠΕΤΣΑΣ">
                    <seg xml:id="ParlaMint-GR_2021-01-29-S1-commons.seg134">Θεομηνίες υπήρχαν, υπάρχουν και θα υπάρχουν. Όταν υπάρχουν καταστροφές, κρίνεται η πολιτική ηγεσία του Υπουργείου Εσωτερικών και, φυσικά, της εκάστοτε κυβέρνησης από την ταχύτητα αντίδρασης και από την πληρότητα στον σχεδιασμό και στην αντιμετώπιση αυτής της καταστροφής. Και αυτό θα συνεχίσουμε να κάνουμε και εμείς.</seg>
                    <seg xml:id="ParlaMint-GR_2021-01-29-S1-commons.seg135">Και αν με ρωτάτε και λέτε ότι κάνουμε τα ίδια με τους προηγούμενους, νομίζω ότι αυτή η αναφορά που κάνατε για το 2016, αναφερόταν σε άλλη κυβέρνηση.</seg>
                    <seg xml:id="ParlaMint-GR_2021-01-29-S1-commons.seg136">Εγώ θα σας πω τι έγινε πέρυσι. Διατέθηκαν 104 εκατομμύρια από το Υπουργείο Εσωτερικών για τις φυσικές καταστροφές. Μόνο τις πρώτες μέρες του Ιανουαρίου του 2021 διατέθηκαν 7 εκατομμύρια.</seg>
                    <seg xml:id="ParlaMint-GR_2021-01-29-S1-commons.seg137">Είμαστε δίπλα και όταν έχουμε - επαναλαμβάνω - τεκμηριωμένο φάκελο με όλο το υποστηρικτικό υλικό και τεχνικά δελτία, ανταποκρινόμαστε και είμαστε δίπλα. Όταν δεν έχουμε, θα περιμένουμε να μας υποβληθεί.</seg>
                    <seg xml:id="ParlaMint-GR_2021-01-29-S1-commons.seg138">Σας είπα για τη συγκεκριμένη περίπτωση του Έβρου ότι δεν εκκρεμεί κάτι. Όταν θα έρθει θα αντιμετωπιστεί, όπως ξέρουν και οι δήμαρχοι - έχω μιλήσει με τους ίδιους προσωπικά - και ο αντιπεριφερειάρχης και ο περιφερειάρχης.</seg>
                    <seg xml:id="ParlaMint-GR_2021-01-29-S1-commons.seg139">Όσον αφορά τα άλλα θέματα που είπατε, υπήρχαν προγράμματα σαν το «ΦΙΛΟΔΗΜΟΣ» και σαν το «ΑΝΤΩΝΗΣ ΤΡΙΤΣΗΣ» τα προηγούμενα χρόνια;</seg>
                    <seg xml:id="ParlaMint-GR_2021-01-29-S1-commons.seg140">Σας είπα πριν για ένα μέγεθος 3,5 δισεκατομμυρίων ευρώ σωρευτικά από αυτά τα δύο προγράμματα. Συγκρίνετε, σας παρακαλώ, με τις χρηματοδοτήσεις που υπήρχαν από το Πρόγραμμα Δημοσίων Επενδύσεων του Υπουργείου Εσωτερικών τα προηγούμενα χρόνια ιδίως στη δεκαετία της κρίσης. Θα δείτε ότι πάμε να κάνουμε, πραγματικά, μια τομή αναπτυξιακή και μακάρι να πετύχουμε. Το στοίχημα είναι κοινό. Είμαστε κρίκοι στην ίδια αλυσίδα η Κυβέρνηση, οι περιφέρειες και η τοπική αυτοδιοίκηση Α΄ Βαθμού, οι δήμοι για να βελτιώσουμε την καθημερινότητα του πολίτη και αυτό θα κάνουμε.</seg>
                    <seg xml:id="ParlaMint-GR_2021-01-29-S1-commons.seg141">Όσον αφορά τα αντιπλημμυρικά έργα, προφανώς και είναι ένα ευρύτερο θέμα κυβερνητικής πολιτικής και φυσικά όχι μόνο του Υπουργείου Εσωτερικών.</seg>
                    <seg xml:id="ParlaMint-GR_2021-01-29-S1-commons.seg142">Και για τα δύο ζητήματα αυτά που είπατε, για τα δύο φράγματα, υπάρχει συζήτηση μεγάλη από το παρελθόν. Αυτό που πρέπει να γίνει και αυτό που θα γίνει, είναι σε έναν συνολικό αντιπλημμυρικό σχεδιασμό που αφορά όλη την επικράτεια, να κάνουμε τις παρεμβάσεις που πρέπει με σχέδιο όχι με λόγια του αέρα.</seg>
                    <seg xml:id="ParlaMint-GR_2021-01-29-S1-commons.seg143">Σας ευχαριστώ πολύ.</seg>
                </u>
                <u xml:id="ParlaMint-GR_2021-01-29-S1-commons.u21" ana="#chair" who="#ΛΑΜΠΡΟΥΛΗΣ_ΑΡΙΣΤΕΙΔΗ_ΓΕΩΡΓΙΟΣ">
                    <seg xml:id="ParlaMint-GR_2021-01-29-S1-commons.seg144">Ευχαριστούμε τον κύριο Υπουργό.</seg>
                    <seg xml:id="ParlaMint-GR_2021-01-29-S1-commons.seg145">Συνεχίζουμε με τη δεύτερη επίκαιρη ερώτηση με αριθμό 327/18-1-2021 πρώτου κύκλου του Βουλευτή Ηρακλείου του Κινήματος Αλλαγής κ. Βασίλειου Κεγκέρογλου προς τον Υπουργό Οικονομικών, με θέμα: «Αδικαιολόγητη ταλαιπωρία και επιβάρυνση των αγροτών από το Υπουργείο Οικονομικών και την ΑΑΔΕ που θεωρούν εσφαλμένα ως επιδότηση την αποζημίωση για τον COVID -19 που καταβλήθηκε σε ελαιοπαραγωγούς κ.λπ., αλλά και τις επενδυτικές ενισχύσεις στις αμπελοκαλλιέργειες».</seg>
                    <seg xml:id="ParlaMint-GR_2021-01-29-S1-commons.seg146">Θα απαντήσει ο Υφυπουργός Οικονομικών, ο κ. Απόστολος Βεσυρόπουλος.</seg>
                    <seg xml:id="ParlaMint-GR_2021-01-29-S1-commons.seg147">Κύριε Κεγκέρογλου, έχετε τον λόγο για την πρωτολογία σας.</seg>
                </u>
                <u xml:id="ParlaMint-GR_2021-01-29-S1-commons.u22" ana="#regular" who="#ΚΕΓΚΕΡΟΓΛΟΥ_ΑΛΕΞΑΝΔΡΟΥ_ΒΑΣΙΛΕΙΟΣ">
                    <seg xml:id="ParlaMint-GR_2021-01-29-S1-commons.seg148">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2021-01-29-S1-commons.seg149">Κύριε Υπουργέ, η ερώτηση δεν αφορά τους αγρότες που εξαιρέθηκαν από το πρόγραμμα της αποζημίωσης για τις ζημιές που υπέστησαν λόγω κορωνοϊού, γιατί αυτό είναι θέμα του Υπουργείου Αγροτικής Ανάπτυξης. Η ερώτηση αφορά τους αγρότες που εντάχθηκαν στο πρόγραμμα, αποζημιώθηκαν - για τους ελαιοκαλλιεργητές ήταν μια συγκεκριμένη αποζημίωση ανά στρέμμα και για άλλες κατηγορίες βεβαίως - και οι οποίοι, σύμφωνα με την ΑΑΔΕ, έλαβαν την αποζημίωση αλλά αυτή θεωρείται ευρωπαϊκή ενίσχυση και προστίθεται στις επιδοτήσεις, οι οποίες, όμως, επιδοτήσεις - το ύψος τους εννοώ - αποτελούν κριτήριο για την ένταξη στο ειδικό καθεστώς ΦΠΑ είτε στο κανονικό.</seg>
                    <seg xml:id="ParlaMint-GR_2021-01-29-S1-commons.seg150">Ποιο είναι, λοιπόν, το πρόβλημα; Ότι χιλιάδες μικροαγρότες που πήραν την αποζημίωση για την ελαιοκαλλιέργεια ή για την άλλη παραγωγή που είχαν λόγω των ζημιών που υπέστησαν από τον COVID, ωθούνται με βάση την αντίληψη της ΑΑΔΕ στη μετάπτωση των βιβλίων τους σε κανονικό καθεστώς, που σημαίνει ταλαιπωρία, κόστος αλλά και μια άδικη μετάπτωση λόγω του γεγονότος ότι η αποζημίωση αφορά τη φετινή χρονιά.</seg>
                    <seg xml:id="ParlaMint-GR_2021-01-29-S1-commons.seg151">Το ερώτημα, λοιπόν, είναι εάν προτίθεστε να διορθώσετε τα πράγματα, ώστε να μη θεωρείται ενίσχυση, επιδότηση, αλλά αποζημίωση και να το εξετάσετε και για τα επενδυτικά προγράμματα. Στους αμπελοκαλλιεργητές εστάλησαν ήδη σημειώματα από την ΑΑΔΕ και τους λένε ότι οι επενδυτικές ενισχύσεις είναι εισόδημα και επιδότηση και, άρα, συμπεριλαμβάνονται στα κριτήρια για τη μετάπτωση των βιβλίων από το ειδικό καθεστώς στο κανονικό.</seg>
                    <seg xml:id="ParlaMint-GR_2021-01-29-S1-commons.seg152">Θα θέλαμε τις απαντήσεις σας, κύριε Υπουργέ.</seg>
                    <seg xml:id="ParlaMint-GR_2021-01-29-S1-commons.seg153">Ευχαριστώ.</seg>
                </u>
                <u xml:id="ParlaMint-GR_2021-01-29-S1-commons.u23" ana="#chair" who="#ΛΑΜΠΡΟΥΛΗΣ_ΑΡΙΣΤΕΙΔΗ_ΓΕΩΡΓΙΟΣ">
                    <seg xml:id="ParlaMint-GR_2021-01-29-S1-commons.seg154">Καλώς.</seg>
                    <seg xml:id="ParlaMint-GR_2021-01-29-S1-commons.seg155">Ορίστε, κύριε Υπουργέ, έχετε τον λόγο.</seg>
                </u>
                <u xml:id="ParlaMint-GR_2021-01-29-S1-commons.u24" ana="#regular" who="#ΒΕΣΥΡΟΠΟΥΛΟΣ_ΦΩΤΙΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-29-S1-commons.seg156">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2021-01-29-S1-commons.seg157">Κύριε συνάδελφε, έχετε θέσει πολλά θέματα στην ερώτησή σας και προκειμένου να γίνει κατανοητή η συζήτηση που θα κάνουμε, απαιτείται μια επισκόπηση του κυρίου ζητήματος που έχετε θέσει.</seg>
                    <seg xml:id="ParlaMint-GR_2021-01-29-S1-commons.seg158">Στα κέρδη από επιχειρηματική δραστηριότητα, ειδικά για τους ασκούντες ατομική αγροτική επιχειρηματική δραστηριότητα, περιλαμβάνονται για τον προσδιορισμό του κέρδους εκ των άμεσων ενισχύσεων του «Πυλώνα Ι» μόνο η βασική ενίσχυση, καθώς και οι «πράσινες» και συνδεδεμένες ενισχύσεις στο ποσό που υπερβαίνουν τις 12.000 ευρώ. Οι αγροτικές αποζημιώσεις στο σύνολό τους δεν περιλαμβάνονται στον προσδιορισμό του κέρδους από ατομική αγροτική επιχειρηματική δραστηριότητα. Επομένως, ένα μεγάλο μέρος των επιδοτήσεων και των αποζημιώσεων δεν συνυπολογίζεται στα κέρδη από ατομική αγροτική επιχειρηματική δραστηριότητα.</seg>
                    <seg xml:id="ParlaMint-GR_2021-01-29-S1-commons.seg159">Επίσης, οι αγρότες που πραγματοποίησαν το προηγούμενο φορολογικό έτος παραδόσεις αγροτικών προϊόντων - παραγωγή τους - και παροχές αγροτικών υπηρεσιών των οποίων η αξία ήταν έως 15.000 ευρώ και έλαβαν επιδοτήσεις έως 5.000 ευρώ, υπάγονται στο ειδικό καθεστώς ΦΠΑ. Σε περίπτωση υπέρβασης ενός εκ των ανωτέρω ορίων, υπάγονται υποχρεωτικά στο κανονικό καθεστώς ΦΠΑ.</seg>
                    <seg xml:id="ParlaMint-GR_2021-01-29-S1-commons.seg160">Στο πρώτο θέμα, λοιπόν, που θέτετε, σας ενημερώνω ότι στα μέτρα που πήραμε για την αντιμετώπιση των συνεπειών της πανδημίας, και συγκεκριμένα με το άρθρο 146 του ν.4764/2020- προσδιορίσαμε σαφώς ότι οι ενισχύσεις που καταβλήθηκαν σε φυσικά ή νομικά πρόσωπα ή νομικές οντότητες, στο πλαίσιο δράσεων αντιμετώπισης των επιπτώσεων του κορωνοϊού COVID -19 στον πρωτογενή τομέα συγχρηματοδοτούμενων ή μη, δεν υπόκεινται σε οποιοδήποτε φόρο, τέλος, εισφορά, ή άλλη κράτηση υπέρ του δημοσίου, συμπεριλαμβανομένης και της ειδικής εισφοράς αλληλεγγύης.</seg>
                    <seg xml:id="ParlaMint-GR_2021-01-29-S1-commons.seg161">Επίσης, είναι ανεκχώρητες, ακατάσχετες στα χέρια του δημοσίου ή τρίτων και δεν συμψηφίζονται με βεβαιωμένα χρέη προς το δημόσιο, τα νομικά πρόσωπα δημοσίου δικαίου, τους οργανισμούς τοπικής αυτοδιοίκησης και τα νομικά πρόσωπά τους, τα ασφαλιστικά ταμεία και τις τράπεζες.</seg>
                    <seg xml:id="ParlaMint-GR_2021-01-29-S1-commons.seg162">Όσον αφορά την παρατήρησή σας ότι η έκτακτη αποζημίωση λόγω COVID -19 για τους ελαιοπαραγωγούς και τους λοιπούς παραγωγούς θεωρείται αποζημίωση του 2019, ενώ εισπράχθηκε το 2020, σας ενημερώνω ότι έχει ήδη επισημανθεί. Εφεξής το πρόβλημα λύνεται με διάταξη που περιλαμβάνεται στο νομοσχέδιο του Υπουργείου Οικονομικών που συζητείται τώρα στην αρμόδια επιτροπή της Βουλής. Με τη διάταξη αυτή οι επιδοτήσεις θα δηλώνονται στο έτος που εισπράττονται και όχι στο έτος που ανάγονται.</seg>
                    <seg xml:id="ParlaMint-GR_2021-01-29-S1-commons.seg163">Επισημαίνεται ότι η έκτακτη αποζημίωση λόγω COVID -19 για τους ελαιοπαραγωγούς - για τους λοιπούς παραγωγούς είναι αποζημιωτικού χαρακτήρα - δεν φορολογείται, είναι ακατάσχετη και δεν προσμετράται στο όριο των 5.000 ευρώ, που αποτελεί κριτήριο για τη μετάταξη από το ειδικό στο κανονικό καθεστώς ΦΠΑ και αντίστροφα.</seg>
                    <seg xml:id="ParlaMint-GR_2021-01-29-S1-commons.seg164">Για το δεύτερο σκέλος του ερωτήματός σας θα σας απαντήσω στη δευτερολογία μου.</seg>
                    <seg xml:id="ParlaMint-GR_2021-01-29-S1-commons.seg165">Σας ευχαριστώ.</seg>
                </u>
                <u xml:id="ParlaMint-GR_2021-01-29-S1-commons.u25" ana="#chair" who="#ΛΑΜΠΡΟΥΛΗΣ_ΑΡΙΣΤΕΙΔΗ_ΓΕΩΡΓΙΟΣ">
                    <seg xml:id="ParlaMint-GR_2021-01-29-S1-commons.seg166">Καλώς.</seg>
                    <seg xml:id="ParlaMint-GR_2021-01-29-S1-commons.seg167">Ευχαριστούμε τον κύριο Υπουργό.</seg>
                    <seg xml:id="ParlaMint-GR_2021-01-29-S1-commons.seg168">Ορίστε, κύριε Κεγκέρογλου, έχετε τον λόγο.</seg>
                </u>
                <u xml:id="ParlaMint-GR_2021-01-29-S1-commons.u26" ana="#regular" who="#ΚΕΓΚΕΡΟΓΛΟΥ_ΑΛΕΞΑΝΔΡΟΥ_ΒΑΣΙΛΕΙΟΣ">
                    <seg xml:id="ParlaMint-GR_2021-01-29-S1-commons.seg169">Κύριε Πρόεδρε, οφείλω να πω ότι είναι πλήρης η απάντηση του Υπουργού ως προς το πρώτο ερώτημα και πρέπει να είμαστε ικανοποιημένοι, όταν οι Υπουργοί - δεν είναι όλοι και δεν είναι οι περισσότεροι, δυστυχώς, λόγω και της φύσεως των προβλημάτων - το κάνουν αυτό. Είναι συγκεκριμένη απάντηση, που σημαίνει ότι δεν φορολογείται - ξεκαθάρισε το φορολογικό καθεστώς ο Υπουργός - και δεν προσμετράται στις επιδοτήσεις και άρα, δεν είναι αιτία για τη μετάπτωση στο καθεστώς των παραγωγών - ας το πούμε - των μεσαίων και των μεγάλων. Δεν θα προστεθούν σε αυτούς οι μικροί παραγωγοί, λοιπόν, όλοι όσοι τηρούσαν μέχρι τώρα βιβλία από 5.000 ευρώ και πάνω.</seg>
                    <seg xml:id="ParlaMint-GR_2021-01-29-S1-commons.seg170">Για να μην το συζητούμε περαιτέρω, από τη στιγμή που είναι πλήρης η απάντηση στο κομμάτι αυτό, θα ήθελα διευκρίνιση για το λάθος του ΟΠΕΚΕΠΕ, εάν στο νομοσχέδιο, που όπως είπατε είναι τώρα σε συζήτηση στην επιτροπή, διορθώνεται αυτό σε σχέση με το 2019-2020 και, κυρίως, να δούμε όσον αφορά το θέμα των επενδυτικών ενισχύσεων οι οποίες δίδονται στη βάση προγραμμάτων, όπως είναι η αναδιάρθρωση της αμπελοκαλλιέργειας, τι φύση ακριβώς έχουν. Είναι του «Πυλώνα ΙΙ» αυτές οι ενισχύσεις. Είναι επιδότηση που προσμετράται στις 5.000 ευρώ, ή προσμετράται στο εισόδημα, ή δεν πρέπει να προσμετράται ούτε στο εισόδημα ούτε στην επιδότηση κατά το Υπουργείο Οικονομικών;</seg>
                    <seg xml:id="ParlaMint-GR_2021-01-29-S1-commons.seg171">Αυτό μένει να διευκρινιστεί και αφορά και τη Λάρισα εν πολλοίς αυτό. Εξάλλου, νομίζω ότι με βάση ένα έγγραφο των αμπελοκαλλιεργητών της Θεσσαλίας είχα ερέθισμα και προέβη στην ερώτηση και πιστεύω ότι πρέπει να ξεκαθαριστεί, γιατί αφορά χιλιάδες ανθρώπους που θέλουν να αναδιαρθρώσουν, να επενδύσουν και την ίδια ώρα αυτό «τιμωρείται» - εντός εισαγωγικών - με τη φορολόγηση. Είναι σημαντικό και αυτό.</seg>
                    <seg xml:id="ParlaMint-GR_2021-01-29-S1-commons.seg172">Ευχαριστώ.</seg>
                </u>
                <u xml:id="ParlaMint-GR_2021-01-29-S1-commons.u27" ana="#chair" who="#ΛΑΜΠΡΟΥΛΗΣ_ΑΡΙΣΤΕΙΔΗ_ΓΕΩΡΓΙΟΣ">
                    <seg xml:id="ParlaMint-GR_2021-01-29-S1-commons.seg173">Ορίστε, κύριε Υπουργέ, έχετε τον λόγο.</seg>
                </u>
                <u xml:id="ParlaMint-GR_2021-01-29-S1-commons.u28" ana="#regular" who="#ΒΕΣΥΡΟΠΟΥΛΟΣ_ΦΩΤΙΟΥ_ΑΠΟΣΤΟΛΟΣ">
                    <seg xml:id="ParlaMint-GR_2021-01-29-S1-commons.seg174">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2021-01-29-S1-commons.seg175">Κύριε συνάδελφε, ως προς το πρώτο σκέλος του ερωτήματός σας που αφορά τους αγρότες, πιστεύω ότι ήμουν σαφής.</seg>
                    <seg xml:id="ParlaMint-GR_2021-01-29-S1-commons.seg176">Ας περάσουμε τώρα στο ζήτημα των ενισχύσεων για την αναδιάρθρωση αμπελώνων μέσω του προγράμματος αναδιάρθρωσης και μετατροπής των αμπελουργικών εκτάσεων στην Ελλάδα.</seg>
                    <seg xml:id="ParlaMint-GR_2021-01-29-S1-commons.seg177">Με δεδομένο ότι υπάρχει μεγάλο εύρος ως προς τις κατηγορίες των επιδοτήσεων που χορηγούνται στους αγρότες και με σκοπό την ορθή αντιμετώπιση των ποσών αυτών, σημειώνω τα εξής: Κατ' εφαρμογή του κανονισμού 1308/2013 και μόνο για τις οινοποιήσιμες ποικιλίες αμπέλου εφαρμόζεται πρόγραμμα αναδιάρθρωσης και μετατροπής των αμπελώνων, το οποίο έχει ως στόχο την αύξηση της ανταγωνιστικότητας των αμπελουργικών εκμεταλλεύσεων.</seg>
                    <seg xml:id="ParlaMint-GR_2021-01-29-S1-commons.seg178">Το πρόγραμμα καλύπτει ένα ή περισσότερα από τα ακόλουθα μέτρα: Εκρίζωση, επαναφύτευση, φύτευση, βελτίωση τεχνικών διαχείρισης, υποστύλωση αναβαθμίδες και επανεμβολιασμό. Όπως ορίζεται στην υπουργική απόφαση με αριθμό ΦΕΚ 2096/Β/5-6-2019, η οικονομική ενίσχυση για κάποιον που κάνει όλες τις παραπάνω δράσεις ξεκινάει από 1.460 ευρώ ανά στρέμμα και φτάνει τα 1.845 ευρώ ανά στρέμμα.</seg>
                    <seg xml:id="ParlaMint-GR_2021-01-29-S1-commons.seg179">Η οικονομική αυτή ενίσχυση για τον παραγωγό έχει ως στόχο την αύξηση της ανταγωνιστικότητας των αμπελουργικών εκμεταλλεύσεων μέσω της ποιοτικής αναβάθμισης του αμπελουργικού δυναμικού, της εγκατάστασης ποικιλιών αμπέλου με αυξημένο εμπορικό ενδιαφέρον, της εισαγωγής σύγχρονων καλλιεργητικών τεχνικών και της διαφύλαξης και προστασίας του περιβάλλοντος.</seg>
                    <seg xml:id="ParlaMint-GR_2021-01-29-S1-commons.seg180">Όπως συνεπώς προκύπτει από όλα αυτά, το ποσό που χορηγείται ως ενίσχυση για την αναδιάρθρωση αμπελώνων θεωρείται εισόδημα μη φορολογητέο - επαναλαμβάνω, θεωρείται εισόδημα μη φορολογητέο - δεν εμπίπτει στις ενισχύσεις αποζημιωτικού χαρακτήρα και συμπεριλαμβάνεται στο όριο των 5.000 ευρώ από επιδοτήσεις της παραγράφου 1 του άρθρου 41 του Κώδικα ΦΠΑ. Είναι κάτι εντελώς διαφορετικό από τα ποσά των ενισχύσεων που έλαβαν οι δικαιούχοι αγρότες στο πλαίσιο στήριξης όσων επλήγησαν από τις επιπτώσεις της πανδημίας, οι οποίες θεωρείται ότι έχουν αποζημιωτικό χαρακτήρα.</seg>
                    <seg xml:id="ParlaMint-GR_2021-01-29-S1-commons.seg181">Σας ευχαριστώ.</seg>
                </u>
                <u xml:id="ParlaMint-GR_2021-01-29-S1-commons.u29" ana="#chair" who="#ΛΑΜΠΡΟΥΛΗΣ_ΑΡΙΣΤΕΙΔΗ_ΓΕΩΡΓΙΟΣ">
                    <seg xml:id="ParlaMint-GR_2021-01-29-S1-commons.seg182">Ευχαριστούμε τον κύριο Υπουργό.</seg>
                    <seg xml:id="ParlaMint-GR_2021-01-29-S1-commons.seg183">Συνεχίζουμε με την τέταρτη επίκαιρη ερώτηση με αριθμό 342/25-1-2021 πρώτου κύκλου του Βουλευτή Β2΄ Δυτικού Τομέα Αθηνών του ΜέΡΑ25 κ. Κρίτωνα Αρσένη προς τον Υπουργό Ανάπτυξης και Επενδύσεων, με θέμα: «Το ‘'ευαίσθητο'' εξωτερικό υδροδοτικό σύστημα της ΕΥΔΑΠ 100% στα χέρια ιδιώτη μέσω ΣΔΙΤ».</seg>
                    <seg xml:id="ParlaMint-GR_2021-01-29-S1-commons.seg184">Θα απαντήσει ο Αναπληρωτής Υπουργός Ανάπτυξης και Επενδύσεων κ. Νικόλαος Παπαθανάσης.</seg>
                    <seg xml:id="ParlaMint-GR_2021-01-29-S1-commons.seg185">Ορίστε, κύριε Αρσένη, έχετε τον λόγο.</seg>
                </u>
                <u xml:id="ParlaMint-GR_2021-01-29-S1-commons.u30" ana="#regular" who="#ΑΡΣΕΝΗΣ_ΔΗΜΟΚΡΑΤΗ_ΚΡΙΤΩΝ-ΗΛΙΑΣ">
                    <seg xml:id="ParlaMint-GR_2021-01-29-S1-commons.seg186">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2021-01-29-S1-commons.seg187">Κύριε Υπουργέ, είναι η δεύτερη φορά που φέρνω το ζήτημα στη Βουλή. Αυτή τη φορά το συζητάμε και μαζί για έναν πάρα πολύ απλό λόγο: Έχουμε δύο αποφάσεις του Συμβουλίου της Επικρατείας που ορίζουν το αυτονόητο, ότι το νερό είναι δημόσιο αγαθό και δεν μπορεί να ιδιωτικοποιείται.</seg>
                    <seg xml:id="ParlaMint-GR_2021-01-29-S1-commons.seg188">Αφού αποτύχατε και οι δύο κυβερνήσεις, εσείς την περίοδο του κ. Σαμαρά που το βάλατε στο ΤΑΙΠΕΔ και μετά ο ΣΥΡΙΖΑ που το έβαλε στο υπερταμείο - και οι δύο αποφάσεις καταρρίφθηκαν από το Συμβούλιο της Επικρατείας - τώρα προχωράτε στο ακόμα ίσως χειρότερο σενάριο: Ιδιωτικοποιείτε μέσω ΣΔΙΤ τη διαχείριση και τη συντήρηση της ΕΥΔΑΠ Παγίων, δηλαδή όλου του δικτύου πηγών, υδατοδεξαμενών, φραγμάτων, αγωγών, που φέρνουν το νερό και ξεδιψάνε την Αθήνα. Μαζεύουν το νερό από ένα τεράστιο κομμάτι της Ελλάδας για να το φέρουν στην Αθήνα. Και μάλιστα λέτε ότι θα μειώσετε το κόστος.</seg>
                    <seg xml:id="ParlaMint-GR_2021-01-29-S1-commons.seg189">Υπάρχουν συγκεκριμένα ερωτήματα. Λέτε ότι θα βαρύνουν τον ιδιώτη οι εργασίες συντήρησης και αναβάθμισης. Αλήθεια, ο ιδιώτης που θα προτάξει το κέρδος προφανώς και θα έχει το βάρος της συντήρησης και αναβάθμισης, δεν θα το μετακυλήσει αυτό στην τιμή του πολίτη. Ποια θα είναι η επίπτωση στην του πολίτη;</seg>
                    <seg xml:id="ParlaMint-GR_2021-01-29-S1-commons.seg190">Λέτε, επίσης, ότι η επανακοστολόγηση του διυλισμένου νερού θα λειτουργήσει προς όφελος των καταναλωτών. Πώς είναι δυνατόν να επιδιώκει ο ιδιώτης αυτός το κέρδος και να μιλάτε για μείωση της τιμής; Ποιο είναι το διεθνές παράδειγμα που έχετε να φέρετε; Η μόνη φορά που έχουμε ιδιωτικοποίηση του υδροδοτικού δικτύου είναι στη Χιλή του Πινοσέτ. Δεν έχουμε πραγματικά τέτοια παραδείγματα. Οπουδήποτε έχει ιδιωτικοποιηθεί το νερό εν γένει, ήταν δραματικές οι επιπτώσεις. Να σας θυμίσω το Ντιτρόιτ και την κατάσταση που δημιουργήθηκε εκεί. Ακόμα και οι αυτοκινητοβιομηχανίες έφυγαν από το Ντιτρόιτ λόγω της ιδιωτικοποίησης του νερού, γιατί τόσο άθλια ήταν η διαχείριση που έφτασε στο σημείο να είναι τόσο τοξικό που να διαβρώνει και τα μηχανήματά τους, όχι για τους εκατοντάδες θανάτους και μολύνσεις.</seg>
                    <seg xml:id="ParlaMint-GR_2021-01-29-S1-commons.seg191">Οπότε εσείς προτείνετε στο ΣΔΙΤ και την πώληση αδιύλιστου νερού σε ιδιώτες από τον διαχειριστή. Δεν αντίκειται αυτό στην απόφαση του Σ. τ. Ε., που μιλάει για δημόσιο χαρακτήρα του νερού; Εσείς δίνετε σε κάποιον τη διαχείριση των πηγών που ξεδιψάν την Αθήνα και θα έχουν δικαίωμα κιόλας να πουλάνε το νερό τους σε ιδιώτες; Πώς αυτό βελτιώνει την ποιότητα, κύριε Υπουργέ;</seg>
                    <seg xml:id="ParlaMint-GR_2021-01-29-S1-commons.seg192">Κλείνοντας, επειδή δεν θέλω να καταχραστώ τον χρόνο - και ευχαριστώ για την ανοχή - να θυμίσω ότι η Περιφέρεια Αττικής, ο Δήμος Αθηναίων και πάρα πολλοί δήμοι από το Κερατσίνι, τη Νίκαια μέχρι ακόμη και την Κηφισιά, έχουν βγάλει ψηφίσματα, κύριε Υπουργέ, ενάντια σε αυτή την απόφασή σας.</seg>
                    <seg xml:id="ParlaMint-GR_2021-01-29-S1-commons.seg193">Ευχαριστώ πολύ.</seg>
                </u>
                <u xml:id="ParlaMint-GR_2021-01-29-S1-commons.u31" ana="#chair" who="#ΛΑΜΠΡΟΥΛΗΣ_ΑΡΙΣΤΕΙΔΗ_ΓΕΩΡΓΙΟΣ">
                    <seg xml:id="ParlaMint-GR_2021-01-29-S1-commons.seg194">Ευχαριστούμε.</seg>
                    <seg xml:id="ParlaMint-GR_2021-01-29-S1-commons.seg195">Τον λόγο έχει ο Υπουργός ο κ. Παπαθανάσης για την πρωτολογία του.</seg>
                </u>
                <u xml:id="ParlaMint-GR_2021-01-29-S1-commons.u32" ana="#regular" who="#ΝΙΚΟΛΑΟΣ_ΠΑΠΑΘΑΝΑΣΗΣ">
                    <seg xml:id="ParlaMint-GR_2021-01-29-S1-commons.seg196">Ευχαριστώ, πολύ κύριε Πρόεδρε.</seg>
                    <seg xml:id="ParlaMint-GR_2021-01-29-S1-commons.seg197">Με την επίκαιρη ερώτηση του κ. Αρσένη μάς δίνεται η ευκαιρία να συζητήσουμε ένα θέμα που αφορά τη διαφορά μεταξύ ιδιωτικοποίησης και συμπράξεως δημοσίου και ιδιωτικού τομέα. Στην ερώτησή του ο κ. Αρσένης αναφέρεται στο πώς τεκμηριώνεται η μείωση του ετήσιου κόστους λειτουργίας συντήρησης μέσω της ιδιωτικοποίησης, λόγος που επικαλείται η Κυβέρνηση.</seg>
                    <seg xml:id="ParlaMint-GR_2021-01-29-S1-commons.seg198">Κατ' αρχάς να θυμίσουμε ότι δεν ήταν η Νέα Δημοκρατία αλλά ο ΣΥΡΙΖΑ, όπου ο επικεφαλής του κόμματος του κ. Αρσένη διατέλεσε Υπουργός Οικονομικών, που έβαλε την ΕΥΔΑΠ στο υπερταμείο για ενενήντα εννέα χρόνια.</seg>
                    <seg xml:id="ParlaMint-GR_2021-01-29-S1-commons.seg199">Επιτρέψτε μου, όμως, να αναφερθώ στο τι σημαίνει, πραγματικά, σύμπραξη δημοσίου και ιδιωτικού τομέα. Οι συμπράξεις δημοσίου και ιδιωτικού τομέα είναι συμβάσεις κατά κανόνα μακροχρόνιες, που συνάπτονται μεταξύ του δημοσίου και του ιδιωτικού φορέα και δεν έχουν σχέση με ιδιωτικοποίηση αλλά με παροχή υπηρεσιών συντήρησης ενός συστήματος. Αποτελούν, πραγματικά, ένα εργαλείο το οποίο δουλεύει παγκοσμίως και παρέχει ακριβώς αυτή την ποιοτική αναβάθμιση που συνήθως απαιτούμε ως κοινωνία για να έχουμε τις καλύτερες υπηρεσίες.</seg>
                    <seg xml:id="ParlaMint-GR_2021-01-29-S1-commons.seg200">Έχουμε, λοιπόν, κύριε Αρσένη, δύο τρόπους σύμπραξης. Ο ένας είναι ο ανταποδοτικός, όπου ο ιδιωτικός φορέας αποπληρώνεται μέσω της εμπορικής εκμετάλλευσης του έργου και ο άλλος είναι υπηρεσίες κοινωνικών υποδομών, όπου ο ιδιωτικός φορέας αποπληρώνεται για τη λειτουργία του έργου από τον δημόσιο φορέα σε βάθος χρόνου.</seg>
                    <seg xml:id="ParlaMint-GR_2021-01-29-S1-commons.seg201">Το έργο, λοιπόν, το συγκεκριμένο στο οποίο αναφέρεστε, δεν ιδιωτικοποιείται. Θέλω να σας ότι εδώ και είκοσι χρόνια η ΕΥΔΑΠ πληρώνει 26 εκατομμύρια ευρώ τον χρόνο για να λάβει τις υπηρεσίες που θα λάβει περίπου με 15 εκατομμύρια ευρώ τον χρόνο, αν αναφερθείτε στην παρούσα αξία. Επομένως, με το έργο αυτό κερδίζει το ελληνικό δημόσιο και ο Έλληνας φορολογούμενος άνω των 150 εκατομμυρίων ευρώ για τα επόμενα είκοσι χρόνια. Το αντάλλαγμα πληρώνεται με πληρωμές διαθεσιμότητας, ακριβώς διότι ο ανάδοχος δεν έχει ιδιοκτησία του συστήματος του υδροδοτικού αλλά παρέχει υπηρεσία συντήρησης και αναβάθμισης του συστήματος. Στο πέρας δε αυτής της σύμβασης το σύστημα αυτό παραμένει, σύμφωνα με το καθεστώς που ισχύει σήμερα, στον δημόσιο φορέα.</seg>
                    <seg xml:id="ParlaMint-GR_2021-01-29-S1-commons.seg202">Σαφώς μιλάμε για ένα έργο χάρη στο οποίο για είκοσι χρόνια θα κερδίσει το ελληνικό δημόσιο 150 εκατομμύρια ευρώ, χρήματα τα οποία μπορεί η πολιτεία να δώσει σε ευαίσθητες κοινωνικά ομάδες, σε ευάλωτες ομάδες, για την αναβάθμιση της ποιότητας ζωής.</seg>
                    <seg xml:id="ParlaMint-GR_2021-01-29-S1-commons.seg203">Ευχαριστώ.</seg>
                </u>
                <u xml:id="ParlaMint-GR_2021-01-29-S1-commons.u33" ana="#chair" who="#ΛΑΜΠΡΟΥΛΗΣ_ΑΡΙΣΤΕΙΔΗ_ΓΕΩΡΓΙΟΣ">
                    <seg xml:id="ParlaMint-GR_2021-01-29-S1-commons.seg204">Κύριε Αρσένη, έχετε τον λόγο για τη δευτερολογία σας.</seg>
                </u>
                <u xml:id="ParlaMint-GR_2021-01-29-S1-commons.u34" ana="#regular" who="#ΑΡΣΕΝΗΣ_ΔΗΜΟΚΡΑΤΗ_ΚΡΙΤΩΝ-ΗΛΙΑΣ">
                    <seg xml:id="ParlaMint-GR_2021-01-29-S1-commons.seg205">Ευχαριστώ πολύ, κύριε Πρόεδρε.</seg>
                    <seg xml:id="ParlaMint-GR_2021-01-29-S1-commons.seg206">Κοιτάξτε, το αν είναι εκποίηση και ξεπούλημα αυτό που γίνεται δεν θα το πω εγώ, θα σας διαβάσω την απόφαση της Περιφέρειας Αττικής, η οποία δεν νομίζω ότι ανήκει σε κανένα πολιτικό χώρο της Αριστεράς: «Ζητάμε άμεσα να σταματήσει η διαδικασία εκποίησης του εξωτερικού υδροδοτικού συστήματος σε ιδιωτικά συμφέροντα». Αυτή είναι η Περιφέρεια Αττικής. Θα την καταθέσω στα Πρακτικά.</seg>
                    <seg xml:id="ParlaMint-GR_2021-01-29-S1-commons.seg207">Επίσης, αντίστοιχα είναι τα κείμενα από το Δημοτικό Συμβούλιο Χαϊδαρίου, Δημοτικό Συμβούλιο Κηφισιάς. Θα τα καταθέσω στα Πρακτικά. Αντίστοιχα είναι από τον Δήμο Νίκαιας, Αγίου Ιωάννη Ρέντη, αντίστοιχα είναι από τον Δήμο Αγίας Παρασκευής, τον Δήμο Παλλήνης κ. ο. κ..</seg>
                    <seg xml:id="ParlaMint-GR_2021-01-29-S1-commons.seg208">Η Κυβέρνηση μπορεί να ζει σε ένα φαντασιακό κόσμο όπου το ΣΔΙΤ δεν οδηγεί σε ξεπούλημα και ιδιωτικοποίηση και σε διαχείριση από τους ιδιώτες μονοπωλιακών πόρων, αλλά εδώ έχουμε τους ίδιους τους πολιτικούς φορείς που εκφράζουν την τοπική αυτοδιοίκηση και δέχονται τις επιπτώσεις της απόφασής σας να λένε κάτι πάρα πολύ διαφορετικό. Και είναι άνθρωποι από τον δικό σας πολιτικό χώρο.</seg>
                    <seg xml:id="ParlaMint-GR_2021-01-29-S1-commons.seg209">Για να είμαστε ειλικρινείς, προφανώς το λάθος έγινε το 1999 όταν διαχωρίστηκε η ΕΥΔΑΠ από την ΕΥΔΑΠ Παγίων. Έγινε αυτό το λάθος, γιατί τότε ήταν η πρώτη στιγμή που το ΠΑΣΟΚ έμπαινε στον χορό των ιδιωτικοποιήσεων, αλλά έγινε αυτό το λάθος με στόχο ότι η ΕΥΔΑΠ θα έμενε τουλάχιστον εκτός των ιδιωτικοποιήσεων. Κακώς έγιναν και τα δύο. Κακώς μπήκε και η ΕΥΔΑΠ στο χρηματιστήριο και η ΕΥΔΑΠ Παγίων διαχωρίστηκε από αυτήν.</seg>
                    <seg xml:id="ParlaMint-GR_2021-01-29-S1-commons.seg210">Όμως αυτή τη στιγμή εσείς προχωράτε στη διάλυση και αυτού ακριβώς του ζητήματος. Βάζετε τον ιδιώτη. Δεν σας επιτρέπει το Συμβούλιο της Επικρατείας. Εσείς το θέλατε. Θέλατε να έχουμε Ντιτρόιτ στην Ελλάδα. Θέλατε να έχουμε μείωση της ποιότητας νερού. Δεν σας ενδιέφερε. Η «Veolia» ήταν εκεί. Ήταν από αυτούς που διεκδικούσαν την ΕΥΔΑΠ και την ΕΥΑΘ, κύριε Παπαθανάση. Θέλετε να επαναληφθούν αυτά τα φαινόμενα. Δεν σας ενοχλούσε, αρκεί να το έχουν ιδιώτες.</seg>
                    <seg xml:id="ParlaMint-GR_2021-01-29-S1-commons.seg211">Αυτή τη στιγμή, όμως, εσείς, επειδή σας απαγορεύει το Σ.τ.Ε. να προχωρήσετε στην ιδιωτικοποίηση της ΕΥΔΑΠ και της ΕΥΑΘ, πάτε στο επόμενο. Ιδιωτικοποιείτε το δίκτυο. Και δεν έχει καμμία σχέση με διαχείριση. Τα προβλήματα με τα ΣΔΙΤ είναι πολύ γνωστά σε όλον τον κόσμο. Έχουμε μια εταιρεία την ΕΥΔΑΠ, που είναι η πιο κερδοφόρα εταιρεία από τις ΔΕΚΟ, έχει αποθεματικά μεγαλύτερα των περισσότερων τραπεζών. Αυτή την εταιρεία έχετε στοχοποιήσει για να ιδιωτικοποιήσετε και όχι καμμιά προβληματική, όπως λέτε συνήθως για τις εταιρείες που πουλάτε.</seg>
                    <seg xml:id="ParlaMint-GR_2021-01-29-S1-commons.seg212">Επί εβδομήντα χρόνια κάνει διαχείριση του δικτύου. Έχει την τεχνογνωσία και το έχει κάνει πολύ καλά. Και εσείς, ενώ το κράτος παίρνει 26 εκατομμύρια από την ΕΥΔΑΠ, με ευθύνες και του ΣΥΡΙΖΑ που για δύο χρόνια καθυστέρησε τη νέα συμφωνία ΕΥΔΑΠ - ΕΥΔΑΠ Παγίων για να αναλάβει το εξωτερικό υδροδοτικό σύστημα. Δώσατε ήδη μισό εκατομμύριο δημοσίου χρήματος για να βρείτε εμπειρογνώμονες να ετοιμάσουν το ΣΔΙΤ και ετοιμάζεστε να ξεπουλήσετε και αυτό το δίκτυο.</seg>
                    <seg xml:id="ParlaMint-GR_2021-01-29-S1-commons.seg213">Είναι πάρα πολύ επικίνδυνο αυτό που κάνετε. Δίνετε σε ιδιώτες τη διαχείριση των πηγών, όταν ξέρουμε ότι σε άλλες χώρες αυτό οδήγησε σε κατάρρευση της ποιότητας των δικτύων. Είναι πάρα πολύ επικίνδυνο αυτό που κάνετε, γιατί παραβιάζετε και διαλύετε το κράτος δικαίου. Διότι όταν εσείς παροτρύνετε τον διαχειριστή, μέσω της ανακοίνωσης του ΣΔΙΤ σας, να εμφιαλώνει το νερό των πηγών, της ΕΥΔΑΠ Παγίων, του εξωτερικού υδροδοτικού συστήματος της Αθήνας, αν δεν έρχεστε σε απευθείας παραβίαση της απόφασης και του πνεύματος της απόφασης του Σ.τ.Ε., ε τότε τι κάνετε; Παραβιάζετε το δημόσιο συμφέρον και το κράτος δικαίου, κύριε Παπαθανάση.</seg>
                </u>
                <u xml:id="ParlaMint-GR_2021-01-29-S1-commons.u35" ana="#chair" who="#ΛΑΜΠΡΟΥΛΗΣ_ΑΡΙΣΤΕΙΔΗ_ΓΕΩΡΓΙΟΣ">
                    <seg xml:id="ParlaMint-GR_2021-01-29-S1-commons.seg214">Κύριε Υπουργέ, έχετε τον λόγο για τη δευτερολογία σας.</seg>
                </u>
                <u xml:id="ParlaMint-GR_2021-01-29-S1-commons.u36" ana="#regular" who="#ΝΙΚΟΛΑΟΣ_ΠΑΠΑΘΑΝΑΣΗΣ">
                    <seg xml:id="ParlaMint-GR_2021-01-29-S1-commons.seg215">Ειλικρινά εκπλήσσομαι, κύριε Αρσένη, γιατί φαίνεται ότι μιλάμε διαφορετική γλώσσα. Επαναλαμβάνετε συνεχώς ότι μιλάμε για ιδιωτικοποίηση. Θα ήθελα να καταθέσω στα Πρακτικά της Βουλής, για να μπορέσετε να το δείτε, τη διαφορά μεταξύ ιδιωτικοποίησης και σύμπραξης δημοσίου - ιδιωτικού τομέα. Η ιδιοκτησία της υποδομής πού μένει, στο ΣΔΙΤ; Στον δημόσιο φορέα. Πού πηγαίνει στην ιδιωτικοποίηση; Στην κυριότητα του ιδιωτικού φορέα. Σημαντική διαφορά, για να την κατανοήσετε. Τελική ευθύνη για τη διασφάλιση της παροχής υπηρεσίας: Πού παραμένει στο ΣΔΙΤ; Στον δημόσιο φορέα. Πού πάει στην ιδιωτικοποίηση; Στον ιδιωτικό φορέα. Χαρακτήρας υπηρεσίας του έργου: Πού βρίσκεται στα ΣΔΙΤ; Στον δημόσιο τομέα. Πού πάει στην ιδιωτικοποίηση; Αποκλειστικός σκοπός η εξυπηρέτηση, πράγματι, του ιδιώτη που παίρνει την ιδιωτικοποίηση. Είδος και έκταση του αντικειμένου της σύμπραξης: Καθορίζεται από τη σύμβαση μεταξύ δημοσίου και ιδιωτικού φορέα, ενώ στην υπόθεση της ιδιωτικοποίησης, μέσω του καθεστώτος αδειοδότησης και εποπτείας που προκύπτει από την ελεύθερη αγορά.</seg>
                    <seg xml:id="ParlaMint-GR_2021-01-29-S1-commons.seg216">Το κατέθεσα στα Πρακτικά για να μπορέσετε να μελετήσετε και να κατανοήσετε, διότι, πραγματικά, εκπλήσσομαι όταν μιλάτε για ιδιωτικοποίηση ενός δημόσιου αγαθού, ενώ μιλάμε απλώς για τη συντήρηση και την αναβάθμιση του δικτύου παροχής υπηρεσιών. Θα πρέπει, λοιπόν, να το ξεκαθαρίσετε στις έννοιες που έχετε, για να μη συζητάμε για πράγματα τα οποία δεν ισχύουν εδώ.</seg>
                    <seg xml:id="ParlaMint-GR_2021-01-29-S1-commons.seg217">Επίσης, πρέπει να σας πω, κύριε Αρσένη, ότι ειλικρινά εάν ήταν μια ιδιωτικοποίηση θα μπορούσαμε να συζητήσουμε. Για τι μιλάμε τώρα; Μιλάμε για μια παροχή υπηρεσιών. Μέχρι σήμερα, το ελληνικό δημόσιο πλήρωνε 26 εκατομμύρια ευρώ για να παρέχεται μια υπηρεσία, που σήμερα θα παρέχεται με 15 εκατομμύρια, γιατί κάποιος μπορεί να προγραμματίσει είκοσι χρόνια για να μπορέσει να έχει ακριβώς την ποιοτική αυτή αναβάθμιση. Κι αυτό φέρνει εξοικονόμηση. Μα τι κάναμε σήμερα; Ιδιώτης πάλι συντηρούσε το σύστημα. Ποιος το συντηρούσε; Υπήρχε, πραγματικά, υπηρεσία που μπορούσε να συντηρήσει αυτό το σύστημα;</seg>
                    <seg xml:id="ParlaMint-GR_2021-01-29-S1-commons.seg218">Επομένως, έρχεστε σε αντίθεση με αυτά που λέτε. Ή θέλετε τα 150 εκατομμύρια που θα γλυτώσει το δημόσιο να πάνε σε κοινωνικά προγράμματα ή οπουδήποτε κρίνει το κράτος ότι πρέπει να δώσει, ή θέλετε τα 150 εκατομμύρια αυτά, την υπερβάλλουσα αξία, να την πάρει ο ιδιώτης. Θα πρέπει, λοιπόν, να ξεκαθαρίσετε μεταξύ σας την έννοια ιδιωτικοποίησης και σύμπραξης ιδιωτικού δικαίου.</seg>
                    <seg xml:id="ParlaMint-GR_2021-01-29-S1-commons.seg219">Θα σας πω μόνο για τα πέντε έργα ΣΔΙΤ, ξεκινώντας από τους πυροσβεστικούς σταθμούς. Τι είναι οι πυροσβεστικοί σταθμοί, που έγιναν ΣΔΙΤ; Ιδιωτικοί είναι οι πυροσβεστικοί σταθμοί; Συγγνώμη, δεν είναι του δημοσίου; Οι σχολικές υποδομές, που έγιναν με ΣΔΙΤ, τι είναι, ιδιωτικές ή ανήκουν στο δημόσιο; Πείτε μου σας παρακαλώ. Δηλαδή, δεν θέλετε τα παιδιά να έχουν θέρμανση και να πρέπει να περιμένουν δεκαπέντε χρόνια για να πάει να βάλει κάποιος μια λάμπα και μια θέρμανση; Πρέπει να ξεκαθαρίσετε πλέον τι θέλετε. Διότι εδώ μιλάμε καθαρά για δημόσιο τομέα, που δίνει σε έναν ανάδοχο να συντηρήσει το σύστημα.</seg>
                    <seg xml:id="ParlaMint-GR_2021-01-29-S1-commons.seg220">Θέλω να σας πω και το εξής, ότι με αυτά, πυροσβεστικούς σταθμούς, σχολικές υποδομές, τηλεματική κ.λπ., λόγω της ποιότητας - γιατί, ξέρετε, ανάλογα με την ποιότητα κατεβαίνει και το τίμημα - από τα 61 εκατομμύρια, πληρώσαμε 44 εκατομμύρια, 17 εκατομμύρια. Διότι συνεχώς κρίνεις, δεν πας χρόνο, χρόνο, χρόνο συμβάσεις, έτσι ώστε να έχεις επιβάρυνση, αλλά πας σε μια εικοσαετία και γλιτώνεις λεφτά κι αυτά τα λεφτά τα δίνεις για κοινωνικά προγράμματα.</seg>
                    <seg xml:id="ParlaMint-GR_2021-01-29-S1-commons.seg221">Ευχαριστώ.</seg>
                </u>
                <u xml:id="ParlaMint-GR_2021-01-29-S1-commons.u37" ana="#chair" who="#ΛΑΜΠΡΟΥΛΗΣ_ΑΡΙΣΤΕΙΔΗ_ΓΕΩΡΓΙΟΣ">
                    <seg xml:id="ParlaMint-GR_2021-01-29-S1-commons.seg222">Ευχαριστούμε τον κύριο Υπουργό.</seg>
                    <seg xml:id="ParlaMint-GR_2021-01-29-S1-commons.seg223">Επιτρέψτε μου να προχωρήσουμε σε μια ολιγόλεπτη διακοπή της συνεδρίασης, καθώς αυτό επιτάσσουν οι υγειονομικές κατευθύνσεις για την απολύμανση του χώρου και θα επανέλθουμε σε λίγα λεπτά να συνεχίσουμε τις επίκαιρες ερωτήσεις.</seg>
                </u>
                <u xml:id="ParlaMint-GR_2021-01-29-S1-commons.u38" ana="#chair" who="#ΛΑΜΠΡΟΥΛΗΣ_ΑΡΙΣΤΕΙΔΗ_ΓΕΩΡΓΙΟΣ">
                    <seg xml:id="ParlaMint-GR_2021-01-29-S1-commons.seg224">Κυρίες και κύριοι συνάδελφοι, συνεχίζεται η συνεδρίαση.</seg>
                    <seg xml:id="ParlaMint-GR_2021-01-29-S1-commons.seg225">Θα συζητηθεί η πρώτη με αριθμό 338/22-1-2021 επίκαιρη ερώτηση δεύτερου κύκλου του Βουλευτή Α΄ Ανατολικής Αττικής του ΣΥΡΙΖΑ - Προοδευτική Συμμαχία κ. Χρήστου Σπίρτζη, προς τον Υπουργό Προστασίας του Πολίτη, με θέμα: «Αύξηση των εγκλημάτων, ενώ η Κυβέρνηση περιορίζει ατομικές ελευθερίες και δημοκρατικά δικαιώματα».</seg>
                    <seg xml:id="ParlaMint-GR_2021-01-29-S1-commons.seg226">Θα απαντήσει ο Υφυπουργός Προστασίας του Πολίτη, ο κ. Ελευθέριος Οικονόμου.</seg>
                    <seg xml:id="ParlaMint-GR_2021-01-29-S1-commons.seg227">Κύριε Σπίρτζη, έχετε τον λόγο για την πρωτολογία σας.</seg>
                </u>
                <u xml:id="ParlaMint-GR_2021-01-29-S1-commons.u39" ana="#regular" who="#ΣΠΙΡΤΖΗΣ_ΠΑΝΑΓΙΩΤΗ_ΧΡΗΣΤΟΣ">
                    <seg xml:id="ParlaMint-GR_2021-01-29-S1-commons.seg228">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2021-01-29-S1-commons.seg229">Κύριε Υπουργέ, καλημέρα. Φαντάζομαι είμαστε όλοι ικανοποιημένοι από τη χθεσινή μεγάλη συγκέντρωση του πανεκπαιδευτικού, που παρά την αντιδημοκρατική κι αντισυνταγματική απαγόρευση, συγκέντρωσε χιλιάδες κόσμου. Όμως, η Κυβέρνηση από την πρώτη μέρα έχει στρέψει το ενδιαφέρον της και τις προτεραιότητες της, δυστυχώς, σε άλλα θέματα από αυτά που ορίζει το πλαίσιο της Ελληνικής Αστυνομίας να λειτουργεί. Έχει δώσει βαρύνουσα σημασία στο να καταστείλει, να τρομοκρατήσει τους πολίτες και το συνδικαλιστικό κίνημα και να έχουμε συνεχή γεγονότα αστυνομικής βίας. Θα σας καταθέσω εδώ έναν τόμο από τέτοια περιστατικά. Πραγματικά έναν τόμο! Την ίδια στιγμή η βαρύνουσα εγκληματικότητα, παρά τις εξαγγελίες της Κυβέρνησης, έχει αυξηθεί.</seg>
                    <seg xml:id="ParlaMint-GR_2021-01-29-S1-commons.seg230">Θα σας καταθέσουμε, επίσης, τα περιστατικά που κάθε μέρα στα δελτία ειδήσεων δείχνουν τη βαρύνουσα εγκληματικότητα και τη δράση του οργανωμένου εγκλήματος.</seg>
                    <seg xml:id="ParlaMint-GR_2021-01-29-S1-commons.seg231">Ρωτάμε, λοιπόν: Με ποιους τρόπους προτίθεστε να αντιμετωπίσετε τη βαρύνουσα εγκληματικότητα και την ένοπλη βία; Πόσους αστυνομικούς έχετε τοποθετήσει και πόσοι υπηρετούν στα ΜΑΤ, στην ομάδα «ΔΡΑΣΗ», στην ομάδα «ΔΙΑΣ»; Πόσους αστυνομικούς έχετε προσλάβει κατ' εξαίρεση για να είναι μέσα σε αυτό το πλαίσιο καταστολής και πάταξης των δημοκρατικών ελευθεριών και με πόσους έχετε ενισχύσει - στην άλλη όχθη - τις υπηρεσίες - και ποιες υπηρεσίες - που καταπολεμούν τη σοβαρή παραβατικότητα και το οργανωμένο έγκλημα; Με ποιους τρόπους προτίθεστε να αντιμετωπίσετε τις δυσλειτουργίες στα Σώματα Ασφαλείας και να διασφαλίσετε τη δημοκρατική τους λειτουργία;</seg>
                    <seg xml:id="ParlaMint-GR_2021-01-29-S1-commons.seg232">Δεν θέλω να αναφέρω - βλέπω και τον Βουλευτή του ΚΚΕ - τις σημαντικές στιγμές που φάνηκε αυτή η πολιτική στην επέτειο του Πολυτεχνείου, στη μέρα μνήμης της δολοφονίας του Αλέξανδρου Γρηγορόπουλου, στο σπίτι του κ. Ινδαρέ, στην οικογένεια του κ. Καττή και πολλά άλλα που δείχνουν ότι έχει στοχοποιηθεί η νέα γενιά. Θα είναι, πραγματικά, χρήσιμο για όλους μας να μας πείτε πώς θα αντιμετωπίσετε αυτά τα φαινόμενα αστυνομικής βίας και πώς θα αντιμετωπίσετε το οργανωμένο έγκλημα;</seg>
                    <seg xml:id="ParlaMint-GR_2021-01-29-S1-commons.seg233">Θα σας καταθέσω και έναν πίνακα που είναι μόνο τα περιστατικά εγκληματικότητας και ένοπλης βίας που κατέγραψαν τα δελτία ειδήσεων την τελευταία εβδομάδα. Είναι, πραγματικά, εντυπωσιακό. Οι αξιωματικοί της ΕΛΑΣ το έχουν πει, ενώ είμαστε μέσα στο lockdown, ενώ έχει προσαρμοστεί η εγκληματικότητα σε άλλες μορφές, το βαρύ έγκλημα, οι πυροβολισμοί κάθε μέρα στους δρόμους και τις πλατείες της χώρας είναι σύνηθες γεγονός πλέον.</seg>
                    <seg xml:id="ParlaMint-GR_2021-01-29-S1-commons.seg234">Σας ευχαριστώ.</seg>
                </u>
                <u xml:id="ParlaMint-GR_2021-01-29-S1-commons.u40" ana="#chair" who="#ΛΑΜΠΡΟΥΛΗΣ_ΑΡΙΣΤΕΙΔΗ_ΓΕΩΡΓΙΟΣ">
                    <seg xml:id="ParlaMint-GR_2021-01-29-S1-commons.seg235">Καλώς, κύριε Σπίρτζη.</seg>
                    <seg xml:id="ParlaMint-GR_2021-01-29-S1-commons.seg236">Κύριε Υπουργέ, έχετε τον λόγο για την πρωτολογία σας.</seg>
                </u>
                <u xml:id="ParlaMint-GR_2021-01-29-S1-commons.u41" ana="#regular" who="#ΕΛΕΥΘΕΡΙΟΣ_ΟΙΚΟΝΟΜΟΥ">
                    <seg xml:id="ParlaMint-GR_2021-01-29-S1-commons.seg237">Κύριε Πρόεδρε, κυρίες και κύριοι, η πολιτική ηγεσία του Υπουργείου Προστασίας του Πολίτη με απόλυτο σεβασμό στη διαδικασία του κοινοβουλευτικού ελέγχου δηλώνει για μια ακόμη φορά «παρών», έτοιμη να πληροφορήσει υπεύθυνα και με πληρότητα στοιχείων το Σώμα, αλλά και τους συμπολίτες μας για ζητήματα αρμοδιότητας του εν λόγω Υπουργείου.</seg>
                    <seg xml:id="ParlaMint-GR_2021-01-29-S1-commons.seg238">Μελετώντας προσεκτικά το περιεχόμενο της υπό συζήτηση επίκαιρης ερώτησης, δεν μπορώ παρά να επισημάνω για μια ακόμη φορά την απόπειρα προβολής ορισμένων ζητημάτων αλλά και μεμονωμένων γεγονότων, για τα οποία έχω ο ίδιος τοποθετηθεί επανειλημμένως είτε προφορικώς, είτε γραπτώς σε συναδέλφους σας του κόμματος της Αξιωματικής Αντιπολίτευσης και όχι μόνο στα πλαίσια της διαδικασίας του κοινοβουλευτικού ελέγχου.</seg>
                    <seg xml:id="ParlaMint-GR_2021-01-29-S1-commons.seg239">Θα σας καταθέσω, λοιπόν, μερικά μόνον αντίγραφα από το πλήθος απαντήσεων πλήρως αιτιολογημένων που έχουν δοθεί από τον Ιούλιο του 2019 έως σήμερα κατά την άσκηση του δικαιώματος κοινοβουλευτικού ελέγχου τόσο από εσάς προσωπικά όσο και από κοινού με άλλους συναδέλφους σας και αφορούν μεταξύ άλλων την καταπολέμηση της ενδοοικογενειακής βίας, καθώς και μεμονωμένα φαινόμενα άσκησης υπέρμετρης αστυνομικής βίας.</seg>
                    <seg xml:id="ParlaMint-GR_2021-01-29-S1-commons.seg240">Πρόκειται φυσικά για ένα μικρό μόνο αριθμό από το πλήθος των στοιχείων που έχετε στη διάθεσή σας, το οποίο, όμως, είναι ενδεικτικό της κυβερνητικής συνέπειας με την οποία ανταποκρινόμαστε σε κάθε ζήτημα, το οποίο αναδεικνύετε εσείς αλλά και κάθε άλλο μέλος της Εθνικής Αντιπροσωπείας σε αυτή εδώ την Αίθουσα.</seg>
                    <seg xml:id="ParlaMint-GR_2021-01-29-S1-commons.seg241">Γεννάται, λοιπόν, εύλογα ένα ερώτημα σε όσους μας παρακολουθούν γύρω από τους λόγους που επανέρχεστε στα ίδια ζητήματα, δεδομένου ότι γνωρίζετε λεπτομερώς το σύνολο των ενεργειών στις οποίες η Κυβέρνηση έχει προβεί, με στόχο την αποτελεσματική αντιμετώπιση των επιμέρους ζητημάτων στα οποία αναφέρεστε.</seg>
                    <seg xml:id="ParlaMint-GR_2021-01-29-S1-commons.seg242">Επιτρέψτε μου, επίσης, να επισημάνω μια διαρκή ανακολουθία ανάμεσα στα στοιχεία που διαθέτετε και στα συμπεράσματα στα οποία καταλήγετε, επιχειρώντας ανεπιτυχώς να αποδομήσετε με αυτόν τον τρόπο την κυβερνητική πολιτική στα θέματα εσωτερικής τάξης και ασφάλειας.</seg>
                    <seg xml:id="ParlaMint-GR_2021-01-29-S1-commons.seg243">Την ίδια ώρα, αδικείται το έργο δεκάδων χιλιάδων στελεχών της Ελληνικής Αστυνομίας, τα οποία επιχειρούν αδιάκοπα με στόχο την επιτυχημένη αντιμετώπιση σύγχρονων προκλήσεων της εποχής μας. Πρόκειται για έναν ιδιότυπο συλλογισμό, τον οποίο αδυνατώ να παρακολουθήσω και θα μου επιτρέψετε να μην υιοθετήσω.</seg>
                    <seg xml:id="ParlaMint-GR_2021-01-29-S1-commons.seg244">Σε ό,τι αφορά επιμέρους ζητήματα και ειδικότερα στο θέμα στελέχωσης της Ελληνικής Αστυνομίας, καθώς και στις πρωτοβουλίες που αναπτύσσονται με στόχο την αποτελεσματική αντιμετώπιση της εγκληματικότητας, θα ήθελα να επισημάνω τα εξής: Δεν χωρά καμμία αμφιβολία ότι η δύναμη της Ελληνικής Αστυνομίας απαιτεί στο σύνολό της ενίσχυση. Οι ασφυκτικά στενοί δημοσιονομικοί περιορισμοί όσο και ο σημαντικός αριθμός αποχωρήσεων λόγω συνταξιοδότησης από τις τάξεις της Ελληνικής Αστυνομίας, σε συνδυασμό με τις μειωμένες προσλήψεις την τελευταία δεκαετία οδήγησαν σε αυτό το αποτέλεσμα.</seg>
                    <seg xml:id="ParlaMint-GR_2021-01-29-S1-commons.seg245">Διαρκής επιδίωξη όλων μας είναι η ενίσχυση στο μέτρο των δημοσιονομικών δυνατοτήτων των τάξεων της Ελληνικής Αστυνομίας με το κατάλληλο προσωπικό, ώστε να ανταποκριθεί στις αυξημένες απαιτήσεις της ασφάλειας της εποχής μας. Ταυτόχρονα, επιδιώκεται η αποτελεσματικότερη διαχείριση των υφιστάμενων αστυνομικών δυνάμεων, με τέτοιον τρόπο που να καθιστά την κατανομή τους αντίστοιχη των επιχειρησιακών αναγκών σε κάθε περιοχή της επικράτειας.</seg>
                    <seg xml:id="ParlaMint-GR_2021-01-29-S1-commons.seg246">Αντίστοιχες είναι και οι προσπάθειες στον τομέα ανανέωσης του υλικοτεχνικού επιχειρησιακού εξοπλισμού των στελεχών της Ελληνικής Αστυνομίας, όπου μέσα από τις αναγκαίες διαγωνιστικές διαδικασίες έχουμε καταφέρει να ανανεώσουμε και όπου απαιτείται να ενισχύσουμε τα αναγκαία διαθέσιμα μέσα, για την ασφαλή και αποτελεσματική εκτέλεση της αποστολής τους. Πρόκειται για ένα σημαντικό εγχείρημα, η υλοποίηση του οποίου προχωρά με γοργούς ρυθμούς.</seg>
                    <seg xml:id="ParlaMint-GR_2021-01-29-S1-commons.seg247">Σε ό,τι αφορά τη δύναμη των υπηρεσιών στις οποίες αναφέρεστε, σας διαβεβαιώνω ότι όλα τα στοιχεία βρίσκονται εδώ, στη διάθεσή σας. Ωστόσο, δεν μπορούν να κατατεθούν δημόσια, καθότι όπως αντιλαμβάνεστε αποτελούν δεδομένα που άπτονται ζητημάτων ασφάλειας, την οποία οφείλουμε όλοι να διαφυλάξουμε διά της μη δημοσιοποίησής τους.</seg>
                    <seg xml:id="ParlaMint-GR_2021-01-29-S1-commons.seg248">Ολοκληρώνοντας την αρχική μου τοποθέτηση, θα ήθελα να υπογραμμίσω τη διαρκή, ουσιαστική προσπάθεια που καταβάλλεται από το σύνολο των αρμόδιων υπηρεσιών της Ελληνικής Αστυνομίας, με στόχο την υλοποίηση ενός ολιστικού σχεδίου αντεγκληματικής πολιτικής. Πρόκειται για μια δυναμική, δηλαδή, διαρκώς μεταβαλλόμενη διαδικασία, που στόχο έχει να καταπολεμήσει τόσο τη βαρύνουσα εγκληματικότητα όσο και την μικροεγκληματικότητα και να εμπεδώσει το αίσθημα ασφάλειας των πολιτών.</seg>
                    <seg xml:id="ParlaMint-GR_2021-01-29-S1-commons.seg249">Κινούμαστε, λοιπόν, σταθερά, με συγκεκριμένη πολιτική, με ξεκάθαρα βήματα τα αποτελέσματα των οποίων αποτυπώνονται στα στοιχεία που περιλαμβάνονται στον πίνακα που θα σας καταθέσω στα Πρακτικά, από όπου διαφαίνεται η ξεκάθαρη βελτίωση του επιπέδου ασφάλειας που βιώνουν οι συμπολίτες μας καθημερινά.</seg>
                    <seg xml:id="ParlaMint-GR_2021-01-29-S1-commons.seg250">Κυρίες και κύριοι Βουλευτές, οι αριθμοί είναι ξεκάθαροι. Ενδεικτικά μόνο αναφέρω ότι παρατηρείται σε όλη την επικράτεια μείωση 29,96% σε κλοπές - διαρρήξεις, 29,68% σε κλοπές τροχοφόρων και 43,04% σε ληστείες.</seg>
                    <seg xml:id="ParlaMint-GR_2021-01-29-S1-commons.seg251">Ευχαριστώ.</seg>
                </u>
                <u xml:id="ParlaMint-GR_2021-01-29-S1-commons.u42" ana="#chair" who="#ΛΑΜΠΡΟΥΛΗΣ_ΑΡΙΣΤΕΙΔΗ_ΓΕΩΡΓΙΟΣ">
                    <seg xml:id="ParlaMint-GR_2021-01-29-S1-commons.seg252">Εμείς ευχαριστούμε, κύριε Υπουργέ.</seg>
                    <seg xml:id="ParlaMint-GR_2021-01-29-S1-commons.seg253">Τον λόγο έχει ο κ. Σπίρτζης για τη δευτερολογία του.</seg>
                </u>
                <u xml:id="ParlaMint-GR_2021-01-29-S1-commons.u43" ana="#regular" who="#ΣΠΙΡΤΖΗΣ_ΠΑΝΑΓΙΩΤΗ_ΧΡΗΣΤΟΣ">
                    <seg xml:id="ParlaMint-GR_2021-01-29-S1-commons.seg254">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2021-01-29-S1-commons.seg255">Κύριε Υπουργέ, μηδέν εις το πηλίκο πάλι. Τα ίδια στοιχεία σας τα έχουμε γράψει και στην ερώτηση. Όντως, οι μικροκλοπές και οι διαρρήξεις έχουν μειωθεί κατά 28%. Αφού είμαστε κλεισμένοι στα σπίτια μας. Αφού έχει ανασταλεί η λειτουργία για πολλούς μήνες του κλάδου της εστίασης, των καταστημάτων. Είναι απόλυτα λογικό. Δεν έγινε από τη δράση της Αστυνομίας, δυστυχώς!</seg>
                    <seg xml:id="ParlaMint-GR_2021-01-29-S1-commons.seg256">Την ίδια στιγμή οι απάτες, κυρίως, σε ηλικιωμένους συμπολίτες μας μέσα στα σπίτια στη Θεσσαλονίκη αυξήθηκαν 67,93% και στην Αθήνα, μόνο τον Νοέμβριο 57%. Λέω δύο νούμερα. Το πρόβλημα, όμως, δεν είναι μόνο αυτό, δηλαδή, ότι η Αστυνομία δεν έχει δει τη μετεξέλιξη του εγκλήματος, λόγω των μέτρων της υγειονομικής κρίσης, δεν είναι ότι αξιωματικοί της ΕΛΑΣ όντως προβλέπουν οι άνθρωποι ότι μόλις ανοίξουμε και ξεπεράσουμε την υγειονομική κρίση θα έχουμε πολύ μεγάλη και έντονη δράση συμμοριών. Το θέμα είναι αν έχετε τα στοιχεία - που δεν τα έχετε να μας τα καταθέσετε - για το ποια είναι η βαρύνουσα εγκληματικότητα και πόσο έχει αυξηθεί και ποια είναι η δράση του οργανωμένου εγκλήματος. Δεν γίνεται στις γειτονιές της Αθήνας, της Θεσσαλονίκης, στη Χίο προχθές, στην Πάτρα μέσα στις κεντρικές πλατείες να αδειάζουν Καλάσνικοφ, να περνάνε σχολικά λεωφορεία, να περνάνε πολίτες, να τραυματίζονται, να σκοτώνονται διερχόμενοι πολίτες, ανυποψίαστοι και εσείς να μας λέτε - και μας λέγατε και προεκλογικά - για το δόγμα «νόμος και τάξη».</seg>
                    <seg xml:id="ParlaMint-GR_2021-01-29-S1-commons.seg257">Έχετε προσλάβει τρεις χιλιάδες αστυνομικούς κατ' εξαίρεση, έχετε ιδρύσει την ομάδα «ΔΡΑΣΗ», έχετε ιδρύσει το «Δρόμος για τις διαδηλώσεις», έχετε ιδρύσει - ή θέλετε να ιδρύσετε - την αστυνομία των πανεπιστημίων, την αστυνομία των μέσων μαζικής μεταφοράς. Αυτό που είναι δουλειά της Αστυνομίας, θα το κάνετε ποτέ; Δεν είναι οι διαδηλωτές και οι συνδικαλιστές η δουλειά της Αστυνομίας ούτε να εμποδίζονται οι Βουλευτές στην επέτειο του Πολυτεχνείου να πάνε μέχρι την αμερικάνικη Πρεσβεία αντισυνταγματικά. Δεν είναι δουλειά του Αρχηγού της Αστυνομίας να βγάζει απαγορεύσεις συναθροίσεων, που γίνονται κουρέλι αυτές οι αποφάσεις από το λαϊκό και το φοιτητικό κίνημα. Δεν είναι δουλειά της Αστυνομίας αυτό. Δουλειά της Αστυνομίας είναι να μην αδειάζουν Καλάσνικοφ στις πλατείες της Αθήνας, της Θεσσαλονίκης και όλης της χώρας.</seg>
                    <seg xml:id="ParlaMint-GR_2021-01-29-S1-commons.seg258">Ρωτάμε, λοιπόν, - και μη μας δώσετε στοιχεία τα οποία είναι απόρρητα - πόσο τοις εκατό έχετε αυξήσει το προσωπικό των διευθύνσεων της Αστυνομίας που ασχολούνται με τη βαρύνουσα εγκληματικότητα και με το οργανωμένο έγκλημα, για να το συγκρίνουμε με τις υπηρεσίες που έχετε ιδρύσει ή έχετε στελεχώσει κατ' εξαίρεση που αφορούν τις διαδηλώσεις, τα ατομικά δικαιώματα και ελευθερίες, τα συνταγματικά κατοχυρωμένα δικαιώματα του Έλληνα πολίτη. Αυτό ρωτάμε.</seg>
                    <seg xml:id="ParlaMint-GR_2021-01-29-S1-commons.seg259">Ευχαριστώ.</seg>
                </u>
                <u xml:id="ParlaMint-GR_2021-01-29-S1-commons.u44" ana="#chair" who="#ΛΑΜΠΡΟΥΛΗΣ_ΑΡΙΣΤΕΙΔΗ_ΓΕΩΡΓΙΟΣ">
                    <seg xml:id="ParlaMint-GR_2021-01-29-S1-commons.seg260">Κι εγώ ευχαριστώ, κύριε Σπίρτζη.</seg>
                    <seg xml:id="ParlaMint-GR_2021-01-29-S1-commons.seg261">Κύριε Υπουργέ, έχετε τον λόγο.</seg>
                </u>
                <u xml:id="ParlaMint-GR_2021-01-29-S1-commons.u45" ana="#regular" who="#ΕΛΕΥΘΕΡΙΟΣ_ΟΙΚΟΝΟΜΟΥ">
                    <seg xml:id="ParlaMint-GR_2021-01-29-S1-commons.seg262">Κύριε Πρόεδρε, δεν μπορεί να γίνει κατανοητό, για ποιον λόγο το κόμμα της Αξιωματικής Αντιπολίτευσης υιοθετεί μια τόσο ανεύθυνη στάση στα θέματα εσωτερικής τάξης και ασφάλειας. Αδικείτε, δυστυχώς, μια σπουδαία συλλογική προσπάθεια που συντελείται εν μέσω πρωτοφανών συνθηκών πανδημίας, με στόχο τη βελτίωση των συνθηκών ασφάλειας, που όπως γνωρίζετε αποτελούν καθοριστικό παράγοντα, για να συνεχίσει η χώρα μας να αποτελεί σε παγκόσμιο επίπεδο, σε λίγους μήνες και πάλι, κορυφαίο πόλο έλξης τουριστών. Διότι η Ελλάδα είναι και θα παραμείνει μία από τις ασφαλέστερες χώρες στον κόσμο.</seg>
                    <seg xml:id="ParlaMint-GR_2021-01-29-S1-commons.seg263">Αγνοείτε εσκεμμένα την τεράστια προσπάθεια των ανδρών και γυναικών της Ελληνικής Αστυνομίας τόσο στο μέτωπο καταπολέμησης του εγκλήματος όσο και στη μάχη κατά του κορωνοϊού. Ακροβατείτε πολιτικά ανάμεσα στον αυτονόητο σεβασμό όλων μας στο συνταγματικά κατοχυρωμένο δικαίωμα του συνέρχεσθαι και στην υποχρέωση να προστατέψουμε τη δημόσια υγεία, κλείνοντας το μάτι σε όσους αδιαφορούν επιδεικτικά για τους υγειονομικούς κινδύνους που ελλοχεύουν κατά τη διάρκεια της πανδημίας. Πετροβολείτε - όχι εσείς προσωπικά, αλλά στελέχη του κόμματός σας - με κάθε ευκαιρία την Ελληνική Αστυνομία και το έργο της. Ταυτόχρονα, στελέχη σας πρωταγωνιστούν στη συγκρότηση δικτύου αλληλεγγύης στον Κουφοντίνα, ανάγοντάς τον μέσα από τις δηλώσεις και τις ανακοινώσεις τους σε λαϊκό αγωνιστή. Ομνύετε υπέρ των καταληψιών κτηρίων, υπέρ της ανομίας στα πανεπιστήμια, ομνύετε υπέρ της αυθαιρεσίας οργανωμένων περιθωριακών ομάδων σε βάρος της συντριπτικής πλειοψηφίας των πολιτών. Χαρακτηρίζετε αστυνομοκρατία σήμερα, στη δημοκρατική Ελλάδα, τη δραστηριότητα και παρουσία των γυναικών και ανδρών της Ελληνικής Αστυνομίας δίπλα στον πολίτη. Μιλάτε, αποσιωπώντας τα επίσημα στοιχεία για εγκληματικότητα, οργανωμένο έγκλημα, ναρκωτικά, ενδοοικογενειακή βία. Μιλάτε, συνεχώς, για κακομεταχείριση συλληφθέντων, αυθαιρεσία στις φυλακές, σκληρότητα προς τους πρόσφυγες και τους παράνομους μετανάστες.</seg>
                    <seg xml:id="ParlaMint-GR_2021-01-29-S1-commons.seg264">Η απάντησή μας σε όλα αυτά είναι ότι στην Αστυνομία δεν υπάρχουν ακροδεξιοί θύλακες, καθώς τέτοιου είδους δραστηριότητες δεν γίνονται ανεκτές τόσο από τη σημερινή πολιτική και φυσική ηγεσία, όσο και από προηγούμενες και είμαι βέβαιος γι' αυτό.</seg>
                    <seg xml:id="ParlaMint-GR_2021-01-29-S1-commons.seg265">Είμαι βέβαιος, επίσης, πως γνωρίζετε ότι η Αστυνομία κινείται στο πλαίσιο του Συντάγματος, στη βάση της έννομης τάξης, με πειθαρχία, δομική επάρκεια και λογοδοσία. Δεν ισχυριζόμαστε, φυσικά, ότι όλα τα προβλήματα σε έμψυχο δυναμικό και υλικοτεχνική υποδομή έχουν λυθεί αλλά καταβάλλεται σημαντική προσπάθεια με μεθοδικότητα, σχέδιο, πόρους, προϋπολογισμό.</seg>
                    <seg xml:id="ParlaMint-GR_2021-01-29-S1-commons.seg266">Επιχειρούμε για το περιβάλλον εσωτερικής ασφάλειας της χώρας ένα άλμα στο μέλλον με ολοκληρωμένο σχεδιασμό για την αναδιοργάνωση και αποτελεσματικότερη λειτουργία του Σώματος, ο οποίος δεν διαθέτει τίποτε το επικαιρικό αλλά αντιθέτως εκπέμπει σοβαρότητα και επαγγελματισμό.</seg>
                    <seg xml:id="ParlaMint-GR_2021-01-29-S1-commons.seg267">Οδεύουμε προς την Ελλάδα του 2030. Ας σταματήσουμε, επιτέλους, να μιλάμε για ανεπαρκή εκπαίδευση, τρομοκράτηση των πολιτών, περιστολή δικαιωμάτων, στέρηση βασικών ελευθεριών και για αδιαφανείς διαδικασίες πρόσληψης αστυνομικού προσωπικού.</seg>
                    <seg xml:id="ParlaMint-GR_2021-01-29-S1-commons.seg268">Αποστολή της Αστυνομίας είναι να διασφαλίζει τη ζωή, την περιουσία και φυσικά το αίσθημα ασφαλείας των πολιτών. Οι προκλήσεις στον τομέα της ασφάλειας τόσο σε εσωτερικό όσο και σε διεθνές επίπεδο, επιβάλλουν στο πλαίσιο του υπεύθυνου δημόσιου διαλόγου και του πολιτικού πολιτισμού να βρισκόμαστε για τα θέματα δημόσιας τάξης και ασφάλειας σε κλίμα συνεννόησης και εναρμόνισης σε επίπεδο πολιτικό και στρατηγικό, προκειμένου να εγγυηθούμε το αγαθό της ασφάλειας όλοι μαζί στους πολίτες. Τους το οφείλουμε.</seg>
                    <seg xml:id="ParlaMint-GR_2021-01-29-S1-commons.seg269">Ευχαριστώ.</seg>
                </u>
                <u xml:id="ParlaMint-GR_2021-01-29-S1-commons.u46" ana="#chair" who="#ΛΑΜΠΡΟΥΛΗΣ_ΑΡΙΣΤΕΙΔΗ_ΓΕΩΡΓΙΟΣ">
                    <seg xml:id="ParlaMint-GR_2021-01-29-S1-commons.seg270">Καλώς. Ευχαριστούμε τον κύριο Υφυπουργό.</seg>
                    <seg xml:id="ParlaMint-GR_2021-01-29-S1-commons.seg271">Κύριοι συνάδελφοι, ολοκληρώθηκε η συζήτηση των επικαίρων ερωτήσεων.</seg>
                    <seg xml:id="ParlaMint-GR_2021-01-29-S1-commons.seg272">Δέχεστε στο σημείο αυτό να λύσουμε τη συνεδρίαση;</seg>
                </u>
                <vocal type="shouting">
                    <desc>Μάλιστα, μάλιστα.</desc>
                </vocal>
                <u xml:id="ParlaMint-GR_2021-01-29-S1-commons.u47" ana="#chair" who="#ΛΑΜΠΡΟΥΛΗΣ_ΑΡΙΣΤΕΙΔΗ_ΓΕΩΡΓΙΟΣ">
                    <seg xml:id="ParlaMint-GR_2021-01-29-S1-commons.seg273">Με τη συναίνεση του Σώματος και ώρα 11.31΄ λύεται η συνεδρίαση για την Δευτέρα 1η Φεβρουαρίου 2021 και ώρα 13.00΄, με αντικείμενο εργασιών του Σώματος: κοινοβουλευτικό έλεγχο, συζήτηση επικαίρων ερωτήσεων, σύμφωνα με την ημερήσια διάταξη που έχει διανεμηθεί.</seg>
                </u>
            </div>
        </body>
    </text>
</TEI>
