<?xml version="1.0" encoding="UTF-8" standalone="yes"?>
<TEI xmlns="http://www.tei-c.org/ns/1.0" xml:id="ParlaMint-GR_2017-01-26-S1-commons" xml:lang="el" ana="#parla.sitting #reference">
    <teiHeader>
        <fileDesc>
            <titleStmt>
                <title type="main" xml:lang="el">Ελληνικό κοινοβουλευτικό σώμα κειμένου ParlaMint-GR, συνεδρίαση ΞΒ [ParlaMint]</title>
                <title type="main" xml:lang="en">Greek parliamentary corpus ParlaMint-GR, session 62 [ParlaMint]</title>
                <title type="sub" xml:lang="el">Πρακτικά της ολομέλειας του ελληνικού κοινοβουλίου, κοινοβουλευτική περίοδος ΙΖ, σύνοδος Β, συνεδρίαση ΞΒ, 2017-01-26</title>
                <title type="sub" xml:lang="en">Minutes of the assembly of the greek parliament, Term 17, session 2, sitting 62, 2017-01-26</title>
                <meeting n="ΙΖ" corresp="#PoGR" ana="#parla.unicameral #parla.term #PoGR.ΙΖ"/>
                <respStmt>
                    <persName>Δημήτρης Γκούμας</persName>
                    <persName>Βασίλης Παπαβασιλείου</persName>
                    <persName>Προκόπης Προκοπίδης</persName>
                    <resp xml:lang="el">TEI κωδικοποίηση</resp>
                    <resp xml:lang="en">TEI corpus encoding</resp>
                </respStmt>
                <respStmt>
                    <persName>Μαρία Γαβριηλίδου</persName>
                    <persName>Στέλιος Πιπερίδης</persName>
                    <resp xml:lang="el">Επιστημονικός υπεύθυνος</resp>
                    <resp xml:lang="en">Scientific supervisor</resp>
                </respStmt>
                <funder>
                    <orgName xml:lang="el">Γλωσσική ερευνητική υποδομή CLARIN</orgName>
                    <orgName xml:lang="en">The CLARIN research infrastructure</orgName>
                </funder>
            </titleStmt>
            <editionStmt>
                <edition>2.1</edition>
            </editionStmt>
            <extent>
                <measure xml:lang="el" unit="speeches" quantity="73">73 ομιλίες</measure>
                <measure xml:lang="en" unit="speeches" quantity="73">73 speeches</measure>
                <measure xml:lang="el" unit="words" quantity="16495">16495 λέξεις</measure>
                <measure xml:lang="en" unit="words" quantity="16495">16495 words</measure>
            </extent>
            <publicationStmt>
                <publisher>
                    <orgName xml:lang="el">Γλωσσική ερευνητική υποδομή CLARIN</orgName>
                    <orgName xml:lang="en">The CLARIN research infrastructure</orgName>
                    <ref target="https://www.clarin.eu/">www.clarin.eu</ref>
                </publisher>
                <idno subtype="handle" type="URI">http://hdl.handle.net/11356/1432</idno>
                <availability status="free">
                    <licence>http://creativecommons.org/licenses/by/4.0/</licence>
                    <p>
                        This work is licensed under the 
                        <ref target="http://creativecommons.org/licenses/by/4.0/">Creative Commons Attribution 4.0 International License</ref>
                        .
                    </p>
                    <p>
                        Το παρόν έργο διέπεται από την άδεια 
                        <ref target="http://creativecommons.org/licenses/by/4.0/">Creative Commons Attribution 4.0 International License</ref>
                        .
                    </p>
                </availability>
                <date when="2022-03-28">2022-03-28</date>
            </publicationStmt>
            <sourceDesc>
                <bibl>
                    <title type="main" xml:lang="en">Minutes of the assembly of the greek parliament, 2017-01-26</title>
                    <title type="main" xml:lang="el">Πρακτικά της ολομέλειας του ελληνικού κοινοβουλίου, 2017-01-26</title>
                    <idno type="URI">https://www.hellenicparliament.gr/Praktika/Synedriaseis-Olomeleias</idno>
                    <date when="2017-01-26"/>
                </bibl>
            </sourceDesc>
        </fileDesc>
        <encodingDesc>
            <projectDesc>
                <p xml:lang="en">
                    <ref target="https://www.clarin.eu/content/parlamint">ParlaMint</ref>
                </p>
                <p xml:lang="el">
                    <ref target="https://www.clarin.eu/content/parlamint">ParlaMint</ref>
                </p>
            </projectDesc>
            <tagsDecl>
                <namespace name="http://www.tei-c.org/ns/1.0">
                    <tagUsage gi="text" occurs="1"/>
                    <tagUsage gi="body" occurs="1"/>
                    <tagUsage gi="div" occurs="1"/>
                    <tagUsage gi="u" occurs="73"/>
                    <tagUsage gi="seg" occurs="372"/>
                    <tagUsage gi="desc" occurs="1"/>
                    <tagUsage gi="vocal" occurs="1"/>
                </namespace>
            </tagsDecl>
        </encodingDesc>
        <profileDesc>
            <settingDesc>
                <setting>
                    <name type="city">ΑΘΗΝΑ</name>
                    <name type="country" key="GR">ΕΛΛΑΔΑ</name>
                    <date when="2017-01-26" ana="#parla.sitting">2017-01-26</date>
                </setting>
            </settingDesc>
        </profileDesc>
    </teiHeader>
    <text ana="#reference">
        <body>
            <div type="debateSection">
                <u xml:id="ParlaMint-GR_2017-01-26-S1-commons.u1" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg1">Κυρίες και κύριοι συνάδελφοι, αρχίζει η συνεδρίαση.</seg>
                    <seg xml:id="ParlaMint-GR_2017-01-26-S1-commons.seg2">Έχω την τιμή να ανακοινώσω στο Σώμα το δελτίο επικαίρων ερωτήσεων της Παρασκευής 27 Ιανουαρίου 2017.</seg>
                    <seg xml:id="ParlaMint-GR_2017-01-26-S1-commons.seg3">Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρο 130 παράγραφοι 2 και 3 του Κανονισμού της Βουλής)</seg>
                    <seg xml:id="ParlaMint-GR_2017-01-26-S1-commons.seg4">1. Η με αριθμό 377/23-1-2017 επίκαιρη ερώτηση του Βουλευτή Κοζάνης της Νέας Δημοκρατίας κ. Γεωργίου Κασαπίδη προς τον Υπουργό Οικονομικών, σχετικά με την έξαρση της παραοικονομίας στην αγορά οίνου λόγω της επιβολής Ειδικού Φόρου Κατανάλωσης (ΕΦΚ).</seg>
                    <seg xml:id="ParlaMint-GR_2017-01-26-S1-commons.seg5">2. Η με αριθμό 384/24-1-2017 επίκαιρη ερώτηση του Βουλευτή Εύβοιας του Λαϊκού Συνδέσμου - Χρυσή Αυγή κ. Νικολάου Μίχου προς τον Υπουργό Εξωτερικών, σχετικά με την «προσπάθεια υφαρπαγής ακίνητης περιουσίας Ελλήνων στη Χειμάρρα που εξισούνται με ξεριζωμό».</seg>
                    <seg xml:id="ParlaMint-GR_2017-01-26-S1-commons.seg6">3. Η με αριθμό 375/23-1-2017 επίκαιρη ερώτηση του Βουλευτή Αχαΐας της Δημοκρατικής Συμπαράταξης ΠΑΣΟΚ - ΔΗΜΑΡ κ. Θεόδωρου Παπαθεοδώρου προς τον Υπουργό Δικαιοσύνης, Διαφάνειας και Ανθρωπίνων Δικαιωμάτων, σχετικά με την «ανάγκη προστασίας του κύρους της Δικαιοσύνης από αντισυνταγματικές πρωτοβουλίες».</seg>
                    <seg xml:id="ParlaMint-GR_2017-01-26-S1-commons.seg7">4. Η με αριθμό 383/24-1-2017 επίκαιρη ερώτηση του Βουλευτή Αττικής των Ανεξαρτήτων Ελλήνων κ. Κωνσταντίνου Κατσίκη προς τον Υπουργό Οικονομικών, σχετικά με την τροποποίηση διατάξεων του ν.2971/2001 «Αιγιαλός Παραλία και άλλες διατάξεις».</seg>
                    <seg xml:id="ParlaMint-GR_2017-01-26-S1-commons.seg8">5. Η με αριθμό 382/23-1-2017 επίκαιρη ερώτηση του Βουλευτή Α΄ Θεσσαλονίκης της Ένωσης Κεντρώων κ. Ιωάννη Σαρίδη προς τον Υπουργό Εσωτερικών, σχετικά με το σχέδιο αποδυνάμωσης της Αστυνομικής και Πυροσβεστικής Δύναμης της Μακεδονίας.</seg>
                    <seg xml:id="ParlaMint-GR_2017-01-26-S1-commons.seg9">Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου (Άρθρο 130 παράγραφοι 2 και 3 του Κανονισμού της Βουλής)</seg>
                    <seg xml:id="ParlaMint-GR_2017-01-26-S1-commons.seg10">1. Η με αριθμό 378/23-1-2017 επίκαιρη ερώτηση της Βουλευτού Β΄ Αθηνών της Νέας Δημοκρατίας k. Άννας Καραμανλή προς την Υπουργό Πολιτισμού και Αθλητισμού, σχετικά με την Προσωρινή Διοικούσα Επιτροπή στο ελληνικό ποδόσφαιρο.</seg>
                    <seg xml:id="ParlaMint-GR_2017-01-26-S1-commons.seg11">2. Η με αριθμό 385/24-1-2017 επίκαιρη ερώτηση του Βουλευτή Β΄ Αθηνών του Λαϊκού Συνδέσμου - Χρυσή Αυγή κ. Ηλία Παναγιώταρου προς τον Υπουργό Οικονομικών, σχετικά με την απόδοση λογαριασμού των Ολυμπιακών Αγώνων.</seg>
                    <seg xml:id="ParlaMint-GR_2017-01-26-S1-commons.seg12">3. Η με αριθμό 388/24-1-2017 επίκαιρη ερώτηση του Βουλευτή Ηρακλείου της Δημοκρατικής Συμπαράταξης ΠΑΣΟΚ - ΔΗΜΑΡ κ. Βασιλείου Κεγκέρογλου προς τον Υπουργό Οικονομικών, σχετικά με την οριστική και δίκαιη ρύθμιση των εμφαινομένων οφειλών των επιχειρήσεων ενοικιαζόμενων αυτοκινήτων που αφορούν την περίοδο πριν το 2007.</seg>
                    <seg xml:id="ParlaMint-GR_2017-01-26-S1-commons.seg13">4. Η με αριθμό 390/24-1-2017 επίκαιρη ερώτηση του Ανεξάρτητου Βουλευτή Αχαΐας κ. Νικολάου Νικολόπουλου προς τον Υπουργό Υγείας, σχετικά με τη μείωση δαπανών στην ειδική αγωγή για την εξειδικευμένη εκπαίδευση - «θεραπεία».</seg>
                    <seg xml:id="ParlaMint-GR_2017-01-26-S1-commons.seg14">5. Η με αριθμό 344/16-1-2017 επίκαιρη ερώτηση της Βουλευτού Β΄ Αθηνών της Νέας Δημοκρατίας κ. Αικατερίνης Παπακώστα - Σιδηροπούλου προς τον Υπουργό Υγείας, σχετικά με τη δυσαρέσκεια των πολιτών με τον ΕΟΠΥΥ και τη δημόσια φροντίδα υγείας.</seg>
                    <seg xml:id="ParlaMint-GR_2017-01-26-S1-commons.seg15">6. Η με αριθμό 358/17-1-2017 επίκαιρη ερώτηση του Βουλευτή Ηρακλείου του Κομμουνιστικού Κόμματος Ελλάδας κ. Εμμανουήλ Συντυχάκη προς τον Υπουργό Αγροτικής Ανάπτυξης και Τροφίμων, σχετικά με τη λήψη μέτρων για τις καταστροφές σε αγροτικές καλλιέργειες σε περιοχές της Κρήτης λόγω των χιονοπτώσεων και του παγετού.</seg>
                    <seg xml:id="ParlaMint-GR_2017-01-26-S1-commons.seg16">7. Η με αριθμό 351/16-1-2017 επίκαιρη ερώτηση του Βουλευτή Μεσσηνίας του Λαϊκού Συνδέσμου - Χρυσή Αυγή κ. Δημητρίου Κουκούτση προς τον Υπουργό Αγροτικής Ανάπτυξης και Τροφίμων, σχετικά με την κατάργηση της Π.Ο.Π. ελιάς Καλαμάτας.</seg>
                    <seg xml:id="ParlaMint-GR_2017-01-26-S1-commons.seg17">8. Η με αριθμό 348/16-1-2017 επίκαιρη ερώτηση του Βουλευτή Αργολίδας της Δημοκρατικής Συμπαράταξης ΠΑΣΟΚ - ΔΗΜΑΡ κ. Ιωάννη Μανιάτη προς τον Υπουργό Αγροτικής Ανάπτυξης και Τροφίμων, σχετικά με την επανάληψη της παράτασης του σχεδίου διαχείρισης για τη βιντζότρατα που θέτει σε άμεσο κίνδυνο τη βιωσιμότητα των ελληνικών θαλασσών.</seg>
                    <seg xml:id="ParlaMint-GR_2017-01-26-S1-commons.seg18">9. Η με αριθμό 328/10-1-2017 επίκαιρη ερώτηση του Βουλευτή Α΄ Θεσσαλονίκης του Κομμουνιστικού Κόμματος Ελλάδας κ. Ιωάννη Δελή προς τον Υπουργό Παιδείας Έρευνας και Θρησκευμάτων, σχετικά με την εκπαίδευση των προσφυγόπουλων.</seg>
                    <seg xml:id="ParlaMint-GR_2017-01-26-S1-commons.seg19">10. Η με αριθμό 319/9-1-2017 επίκαιρη ερώτηση του Βουλευτή Έβρου της Νέας Δημοκρατίας κ. Αναστασίου Δημοσχάκη προς τον Υπουργό Εσωτερικών, σχετικά με την υποβάθμιση - κατάργηση του Τμήματος Συνοριακής Φύλαξης Τυχερού στο Νομό Έβρου.</seg>
                    <seg xml:id="ParlaMint-GR_2017-01-26-S1-commons.seg20">ΑΝΑΦΟΡΕΣ - ΕΡΩΤΗΣΕΙΣ (Άρθρο 130 παράγραφος 5 του Κανονισμού της Βουλής)</seg>
                    <seg xml:id="ParlaMint-GR_2017-01-26-S1-commons.seg21">1. Η με αριθμό 8/3-10-2016 ερώτηση του Ανεξάρτητου Βουλευτή Β΄ Αθηνών κ. Ευσταθίου (Στάθη) Παναγούλη προς τον Υπουργό Εσωτερικών, σχετικά με «ξυλοδαρμούς και χημικά που μας διδάσκει η Κυβέρνηση τι σημαίνει Δημοκρατία».</seg>
                    <seg xml:id="ParlaMint-GR_2017-01-26-S1-commons.seg22">Κυρίες και κύριοι συνάδελφοι, εισερχόμαστε στη συζήτηση των ΕΠΙΚΑΙΡΩΝ ΕΡΩΤΗΣΕΩΝ</seg>
                    <seg xml:id="ParlaMint-GR_2017-01-26-S1-commons.seg23">Ξεκινάμε με την όγδοη με αριθμό 332/12-1-2017 επίκαιρη ερώτηση δευτέρου κύκλου του Βουλευτή Λάρισας του Ποταμιού κ. Κωνσταντίνου Μπαργιώτα προς τον Υπουργό Περιβάλλοντος και Ενέργειας, σχετικά με την ολοκλήρωση των έργων στη Μεσοχώρα του Νομού Τρικάλων.</seg>
                    <seg xml:id="ParlaMint-GR_2017-01-26-S1-commons.seg24">Κύριε Μπαργιώτα, έχετε τον λόγο.</seg>
                </u>
                <u xml:id="ParlaMint-GR_2017-01-26-S1-commons.u2" ana="#regular" who="#ΜΠΑΡΓΙΩΤΑΣ_ΑΘΑΝΑΣΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2017-01-26-S1-commons.seg25">Κύριε Φάμελλε, Μεσοχώρα. Το Γεφύρι της Άρτας έχει μεταφερθεί λίγο δεξιότερα στον χάρτη, εδώ και πολλά χρόνια. Θα μου επιτρέψετε δύο κουβέντες μόνο, για να πούμε για τι συζητάμε ακριβώς.</seg>
                    <seg xml:id="ParlaMint-GR_2017-01-26-S1-commons.seg26">Όταν μιλάμε για τα έργα της Μεσοχώρας, για τον υδροηλεκτρικό σταθμό και το Φράγμα της Μεσοχώρας, δεν μιλάμε για την εκτροπή του Αχελώου, όπως ήταν η ταμπέλα όλων αυτών των έργων για πολλά χρόνια. Εδώ και πάρα - πάρα πολλά χρόνια έχει διαχωριστεί. Είναι ένα φράγμα και ένας υδροηλεκτρικός σταθμός έτοιμος από το 2001. Έχουν ολοκληρωθεί τα έργα. Έχουν ολοκληρωθεί ακόμη και οι διαδικασίες, οι επιφυλάξεις και οι ενστάσεις προς το Συμβούλιο της Επικρατείας που σχετίζονται με τις μελέτες περιβαλλοντικών μελετών.</seg>
                    <seg xml:id="ParlaMint-GR_2017-01-26-S1-commons.seg27">Αυτήν τη στιγμή αυτό που εκκρεμεί είναι η Απόφαση Έγκρισης των Περιβαλλοντικών Όρων, η περίφημη ΑΕΠΟ, για να μπορέσει να συνεχίσει η ΔΕΗ τα ελάχιστα πράγματα που πρέπει να κάνει και τα οποία σχετίζονται κυρίως με τη φθορά των έργων και τη συντήρηση του υδροηλεκτρικού σταθμού, ο οποίος μένει κλειστός εδώ και δεκαπέντε χρόνια, έτσι ώστε να μπορέσει το έργο να συνεχίσει, να αρχίσει να δουλεύει.</seg>
                    <seg xml:id="ParlaMint-GR_2017-01-26-S1-commons.seg28">Πρέπει να πω ότι η ΔΕΗ αυτήν τη στιγμή χάνει γύρω στα 30 με 35 εκατομμύρια τον χρόνο από το γεγονός ότι δεν δουλεύει ο υδροηλεκτρικός σταθμός. Αυτό τραβάει εδώ και πολλά χρόνια. Κατά τη γνώμη μου έχει βαρύνουσα σημασία για τη λειτουργία του ελληνικού κράτους το γεγονός ότι αυτό το πράγμα εκθέτει τις ελληνικές κυβερνήσεις και την ελληνική διοίκηση, καθώς έχει επενδυθεί πάνω από μισό δισεκατομμύριο ευρώ μόνο για το φράγμα για τον υδροηλεκτρικό σταθμός της Μεσοχώρας, ο οποίος ακόμα και σήμερα δεν λειτουργεί παρ' ότι είναι ολοκληρωμένος. Επαναλαμβάνω ότι δεν έχει να κάνει με εκτροπή νερών προς τη λεκάνη του Πηνειού, προς τη Θεσσαλία δηλαδή. Είναι καθαρά υδροηλεκτρικός σταθμός και έργο το οποίο εντάσσεται στην λεκάνη απορροής του Αχελώου, χωρίς να διαταράσσει την πορεία.</seg>
                    <seg xml:id="ParlaMint-GR_2017-01-26-S1-commons.seg29">Έτσι, λοιπόν, όπως είπα και στην αρχή, το Γεφύρι της Άρτας, που είναι γνωστό όλα αυτά τα χρόνια, είναι πλέον στα χέρια σας. Δεν χρειάζεται να θυσιάσετε τη γυναίκα του πρωτομάστορα, όπως λέει το τραγούδι, χρειάζεται να βάλετε μια υπογραφούλα.</seg>
                    <seg xml:id="ParlaMint-GR_2017-01-26-S1-commons.seg30">Έτσι, λοιπόν, η βασική ερώτηση είναι η εξής: Θα υπογράψετε την απόφαση έγκρισης περιβαλλοντικών όρων, έτσι ώστε η ΔΕΗ να προχωρήσει στην ολοκλήρωση και τη λειτουργία του σταθμού της Μεσοχώρας;</seg>
                </u>
                <u xml:id="ParlaMint-GR_2017-01-26-S1-commons.u3" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg31">Τον λόγο έχει ο Υπουργός, ο κ. Φάμελλος.</seg>
                </u>
                <u xml:id="ParlaMint-GR_2017-01-26-S1-commons.u4" ana="#regular" who="#ΦΑΜΕΛΛΟΣ_ΠΕΤΡΟΥ_ΣΩΚΡΑΤΗΣ">
                    <seg xml:id="ParlaMint-GR_2017-01-26-S1-commons.seg32">Καλημέρα κύριε Πρόεδρε, κύριε Μπαργιώτα, κύριοι συνάδελφοι.</seg>
                    <seg xml:id="ParlaMint-GR_2017-01-26-S1-commons.seg33">Είναι γεγονός ότι ο κ. Μπαργιώτας αναφέρθηκε εισαγωγικά σε ένα συμβολικό θέμα για την περιοχή της Θεσσαλίας. Στην ερώτησή του αρχίζει με την παρατήρησή του ότι τα υδροηλεκτρικά έργα συνήθως στο εξωτερικό θεωρούνται έργα ανανεώσιμων πηγών ενέργειας και το συγκεκριμένο έργο έχει καθυστερήσει λόγω ιδεοληψιών.</seg>
                    <seg xml:id="ParlaMint-GR_2017-01-26-S1-commons.seg34">Εγώ θα συμφωνήσω, γιατί η ιστορία αυτού του έργου είναι πράγματι μυθιστορηματική, σχεδόν μυθική, γιατί δεν κατατέθηκε ως έργο ανανεώσιμων πηγών ενέργειας. Συνδέθηκε πράγματι με ιδεοληψίες και συνδέθηκε με το έργο της εκτροπής του Αχελώου, με τον μύθο της εκτροπής του Αχελώου. Και βέβαια συνδέθηκε και με μια περίοδο καθυστέρησης - ιδιαίτερα για την περιοχή του Θεσσαλικού Κάμπου - , καθυστέρηση της αγροτικής οικονομίας, γιατί συνδέθηκε με ένα στείρο, λανθασμένο μοντέλο ανάπτυξης, το οποίο υπερκαταναλώνει και νερό και φυσικούς πόρους. Ταυτόχρονα, συνδέεται με ένα πλέγμα πελατειακών σχέσεων σε όλο τον χώρο της αγροτικής παραγωγής με πλασματικές επιδοτήσεις, όμως έδωσαν χαμηλή υπεραξία, μηδενικό εκσυγχρονισμό και αναδιαρθρώσεις και υποτίμηση της γνώσης στον αγροτικό χώρο και τελικά την απομάκρυνση από το ευρωπαϊκό κεκτημένο.</seg>
                    <seg xml:id="ParlaMint-GR_2017-01-26-S1-commons.seg35">Αυτό ήταν που πλήγωσε και το έργο αυτό καθ' αυτό, αν το αντιμετωπίσει κάποιος από τη μεριά των ανανεώσιμων πηγών ενέργειας, διότι τα βασικά προβλήματα ήταν όχι ιδεοληψίες, αλλά η νομοθεσία της Ευρωπαϊκής Ένωσης και η νομοθεσία περιβάλλοντος, διότι το έργο προωθήθηκε τη δεκαετία του ΄80 και περατώθηκε - το υφιστάμενο, τουλάχιστον σώμα του - το 2001, με πληθώρα προσφυγών στο Συμβούλιο της Επικρατείας. Αναφέρω το 1994, το 2000, 2005 και το 2014, ακυρώσεις που νομίζω ότι συμφωνείτε.</seg>
                    <seg xml:id="ParlaMint-GR_2017-01-26-S1-commons.seg36">Εξ αυτού, λοιπόν, διαπιστώνετε τον λανθασμένο τρόπο, όχι μόνο ανάπτυξης της περιοχής του Θεσσαλικού Κάμπου αλλά και προσέγγιση συγκεκριμένου έργου, αφού ακόμα και οι νόμοι για τις απαλλοτριώσεις έχουν τουλάχιστον δύο φορές ακυρωθεί - και ο τελευταίος για την περιοχή, πρέπει να σας πω, ο ν.3734/2009- , τους κρατήσατε αδρανείς, λόγω της απόφασης του 2014 του Συμβουλίου της Επικρατείας και οι ασκηθείσες αιτήσεις καθορισμού τιμών μονάδας έχουν ματαιωθεί αυτήν την στιγμή. Έχουμε πολλά προβλήματα που έχουν δημιουργηθεί από αυτήν την λανθασμένη πολιτική.</seg>
                    <seg xml:id="ParlaMint-GR_2017-01-26-S1-commons.seg37">Νομίζω ότι θα συμφωνήσετε μαζί μου στο ότι αποδείχθηκε η διαχρονική συνέπεια των προτάσεων της Αριστεράς και της οικολογίας, γιατί συνυφασμένα με την πρόταση του Συμβουλίου της Επικρατείας της Ευρωπαϊκής Ένωσης θεωρήσαμε το έργο αυτό ως εκτροπή λανθασμένο και ως υδροηλεκτρικό σωστό.</seg>
                    <seg xml:id="ParlaMint-GR_2017-01-26-S1-commons.seg38">Κατά την άποψη μου, λοιπόν, για να είναι ξεκάθαρο, το φράγμα της Μεσοχώρας είναι ένα έργο το οποίο ως υδροηλεκτρικό έργο είναι σωστό και αναγκαίο. Συνεισφέρει στην παραγωγή ενέργειας από ΑΠΕ, μειώνει την εκπομπή διοξειδίου του άνθρακα, ικανοποιεί την ευρωπαϊκή στρατηγική και συμβάλλει στην αντιπλημμυρική προστασία.</seg>
                    <seg xml:id="ParlaMint-GR_2017-01-26-S1-commons.seg39">Πού βρίσκεται, όμως, η μελέτη περιβαλλοντικών εκπτώσεων για την οποία ρωτήσατε; Τελικά η μελέτη των περιβαλλοντικών εκπτώσεων υποβλήθηκε τον Νοέμβριο του 2014. Δηλαδή όταν το έργο ξεκίνησε το ΄86 η σωστή μελέτη, η οποία δεν συνδέεται με το έργο της εκτροπής, υποβλήθηκε τον Νοέμβριο του 2014 και μέχρι τουλάχιστον τις 17 Φεβρουαρίου του 2016 υποβάλλονταν συμπληρωματικά στοιχεία. Για να είστε ακριβής, η τελευταία υδρολογική υποβλήθηκε από τη ΔΕΗ στις 17 Φεβρουαρίου του 2016, για να συγκρίνετε λίγο και τις καθυστερήσεις.</seg>
                    <seg xml:id="ParlaMint-GR_2017-01-26-S1-commons.seg40">Υπάρχουν πολλές γνωμοδοτήσεις, τις οποίες μπορεί ίσως στη δεύτερη φάση της απάντησής μου να σας τις πω. Το σημαντικό πάντως είναι ότι η Διεύθυνση Συντονισμού και Επιθεώρησης Δασών της περιοχής της δικής σας της Θεσσαλίας, έχει στείλει στις 21 Δεκεμβρίου τις γνωμοδοτήσεις των δασαρχείων και δασικών υπηρεσιών που είναι οι τελευταίες που έχουν έρθει, όπου προκύπτει και η αναγκαιότητα - κάτι που δεν ξέρω αν είναι εν γνώσει σας - του χαρακτηρισμού της έκφρασης με βάση το άρθρο 14 του ν.998, του δασικού νόμου, κάτι το οποίο ακόμα δεν έχει ολοκληρωθεί.</seg>
                    <seg xml:id="ParlaMint-GR_2017-01-26-S1-commons.seg41">Ουσιαστικά για να ολοκληρωθεί η μελέτη περιβαλλοντικών επιπτώσεων απαιτεί και το στάδιο του χαρακτηρισμού της περιοχής κατάκλισης, που είναι η ζώνη πλημμύρισης του φράγματος, η οποία πρέπει να γίνει με βάση τη δασική νομοθεσία και είναι απαραίτητο, με βάση το ν.998, για να ολοκληρωθεί η περιβαλλοντική αδειοδότηση.</seg>
                    <seg xml:id="ParlaMint-GR_2017-01-26-S1-commons.seg42">Αυτό που αναρωτιέμαι εγώ και πιθανόν κι εσείς και όλος ο κόσμος εκεί στην περιοχή είναι το εξής: Γιατί εδώ και τριάντα χρόνια όλα αυτά δεν είχαν γίνει; Ποια ήταν η ιδεοληψία, η αγκύλωση, η μονομερής πολιτική που οδήγησε ένα περιβαλλοντικό έργο να είναι ατελές και ως προς τις μελέτες και ως προς τον πολιτικό σχεδιασμό;</seg>
                    <seg xml:id="ParlaMint-GR_2017-01-26-S1-commons.seg43">Θα ολοκληρώσω στη συνέχεια, μιας και δεν θέλω να καταναλώσω όλο τον χρόνο.</seg>
                </u>
                <u xml:id="ParlaMint-GR_2017-01-26-S1-commons.u5" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg44">Κύριε Μπαργιώτα, έχετε τον λόγο.</seg>
                </u>
                <u xml:id="ParlaMint-GR_2017-01-26-S1-commons.u6" ana="#regular" who="#ΜΠΑΡΓΙΩΤΑΣ_ΑΘΑΝΑΣΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2017-01-26-S1-commons.seg45">Κύριε Υπουργέ, μιας και αρχίσαμε με παροιμίες, πολύ φοβάμαι ότι θα συνεχίσουμε έτσι. Η άλλη είναι: «Όποιος δεν θέλει να ζυμώσει, δέκα μέρες κοσκινίζει».</seg>
                    <seg xml:id="ParlaMint-GR_2017-01-26-S1-commons.seg46">Δεν απαντήσατε. Απαντήσατε ότι το φράγμα είναι απαραίτητο και έχει ξεχωρίσει. Δεν θα μπω στο ιστορικό. Δεν θα μπω σ' αυτή τη συζήτηση για το αν τα υδροηλεκτρικά φράγματα είναι ανανεώσιμες πηγές ενέργειας ή όχι, γιατί τη θεωρώ και παρωχημένη και εκτός νοήματος, αλλά δεν έχουμε και χρόνο. Αν θέλετε, μπορούμε να κάνουμε αυτή τη συζήτηση.</seg>
                    <seg xml:id="ParlaMint-GR_2017-01-26-S1-commons.seg47">Δεν θα μπω στο ιστορικό. Το ιστορικό είναι βεβαρημένο. Υπάρχουν πολλές ευθύνες. Υπάρχουν ευθύνες και της Αριστεράς. Μπορώ να σας φέρω και να καταθέσω εδώ μία σελίδα - άρθρο διακεκριμένου στελέχους του κόμματός σας και Βουλευτού εκείνης της εποχής η οποία ζητούσε, μεταξύ άλλων, και την τιμωρία των υπευθύνων, το γκρέμισμα του φράγματος και διάφορα άλλα απίθανα πράγματα.</seg>
                    <seg xml:id="ParlaMint-GR_2017-01-26-S1-commons.seg48">Υπάρχει ένας όρος, που γυρίζει στο μυαλό μου από παλιά ενός εξέχοντος καθηγητού της οικολογίας στην Ελλάδα: «Οικοτρομοκράτης». Πολλές και μεγάλες ευθύνες έχει η ανικανότητα του πολιτικού συστήματος στον Αχελώο και στη Μεσοχώρα και, αν θέλετε, και οι φαραωνικές αντιλήψεις για την άρδευση και την εκτροπή. Εξίσου μεγάλες ευθύνες, όμως, έχουν και οι λεγόμενοι «οικοτρομοκράτες» με τις υπερβολές τους.</seg>
                    <seg xml:id="ParlaMint-GR_2017-01-26-S1-commons.seg49">Για να γυρίσω, όμως, στην ερώτηση, εδώ υπάρχει ένα συγκεκριμένο πράγμα. Υπάρχει ένα τελειωμένο εργοστάσιο, που μπορεί να παράξει ενέργεια και έσοδα τριάντα πέντε εκατομμυρίων για τη ΔΕΗ. Υπάρχει ένα τελειωμένο έργο. Η εμπειρία μου λέει ότι παρά αυτά που έχουμε διαβάσει και ακούσει κατά καιρούς για τα φράγματα από τους «οικοτρομοκράτες», μια επίσκεψη στο Μέγδοβα ή στο φράγμα του Θησαυρού που πολύ υπέφερε από τέτοιες αντιδράσεις, μπορεί να απαντήσει τι είναι οικολογικό και τι δεν είναι. Μπορεί κανείς να διαπιστώσει ιδίοις όμμασι τι κάνουν αυτές οι λίμνες στο περιβάλλον και πώς επηρεάζουν τα τοπικά περιβάλλοντα. Θα το αφήσω και αυτό.</seg>
                    <seg xml:id="ParlaMint-GR_2017-01-26-S1-commons.seg50">Το ερώτημα που ήλθα να μου απαντήσετε - και περιμένω την απάντηση - είναι αν θα υπογραφεί η συγκεκριμένη απόφαση έγκρισης περιβαλλοντικών όρων. Τίποτα δεν μπορεί να προχωρήσει, ακόμα και οι ενστάσεις και τα μικρά προβλήματα που υπάρχουν σε σχέση με τον οικισμό της Μεσοχώρας στην ολοκλήρωση του πολεοδομικού της σχεδιασμού, ακόμη και αυτό που είπατε για την ολοκλήρωση του χαρακτηρισμού, αν δεν εγκριθεί η ΑΕΠΟ. Δεν μπορεί η ΔΕΗ να προχωρήσει, δεν μπορούν τα τοπικά όργανα να προχωρήσουν.</seg>
                    <seg xml:id="ParlaMint-GR_2017-01-26-S1-commons.seg51">Σημειώνω για ακόμα μία φορά ότι η Περιφέρεια Δυτικής Ελλάδος, η Περιφέρεια Θεσσαλίας και οι τοπικοί δήμοι εκατέρωθεν της κορυφογραμμής της Πίνδου ζητούν εδώ και πάρα πολλά χρόνια να ολοκληρωθεί το έργο της Μεσοχώρας, ανεξάρτητα από το έργο της Συκιάς, του Πευκόφυτου και όλου του ιστορικού το οποίο όντως είναι βεβαρυμμένο. Δεν νομίζω ότι έχω το χρόνο να το συζητήσουμε, μιας και υπάρχουν πολλές και μεγάλες ευθύνες.</seg>
                    <seg xml:id="ParlaMint-GR_2017-01-26-S1-commons.seg52">Το βασικό ερώτημα είναι: Θα προχωρήσει μέσα στο 2018 η ΔΕΗ; Είναι πλάνα της ΔΕΗ και δηλώσεις της ίδιας της ΔΕΗ. Μπορεί να ξεκινήσει, να ολοκληρώσει τα έργα; Έχει τα είκοσι πέντε εκατομμύρια, που χρειάζονται για να συντηρήσει αυτά που καταστρέφουν ο χρόνος, ο ήλιος και η απραξία και να συνεχίσει στην αξιοποίηση αυτού του εργοστασίου. Θέλω μία απλή απάντηση. Θα μπει αυτή η υπογραφή για να συνεχιστούν τα υπόλοιπα και να τελειώσουν;</seg>
                </u>
                <u xml:id="ParlaMint-GR_2017-01-26-S1-commons.u7" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg53">Κύριε Υπουργέ, έχετε τον λόγο.</seg>
                </u>
                <u xml:id="ParlaMint-GR_2017-01-26-S1-commons.u8" ana="#regular" who="#ΦΑΜΕΛΛΟΣ_ΠΕΤΡΟΥ_ΣΩΚΡΑΤΗΣ">
                    <seg xml:id="ParlaMint-GR_2017-01-26-S1-commons.seg54">Αναγνωρίζοντας την αγωνία της περιοχής και το ερώτημα του κυρίου συναδέλφου, θα ήθελα να πω ότι ακριβώς επειδή εμείς διαφέρουμε απ' όλες τις προηγούμενες διοικήσεις, που είχε η χώρα μας και επειδή αυτό που μας ενδιαφέρει είναι να δουλεύουμε πραγματικά και να λύνουμε προβλήματα, ένα έργο τριάντα χρόνων το οποίο κυριολεκτικά πελαγοδρομούσε εξαιτίας αδιέξοδων πολιτικών, παίρνει και αυτό το δρόμο του.</seg>
                    <seg xml:id="ParlaMint-GR_2017-01-26-S1-commons.seg55">Έτσι, λοιπόν, ο λόγος για τον οποίο καθυστερήσαμε μια εβδομάδα ήταν για να λύσουμε το θέμα με το δασαρχείο της περιοχής και με τη διεύθυνση δασών. Εσείς βέβαια το κάνατε για δελτίο τύπου. Αναρωτιέμαι για ποιο λόγο. Παρά ταύτα, εγώ θα σας εξηγήσω γιατί.</seg>
                    <seg xml:id="ParlaMint-GR_2017-01-26-S1-commons.seg56">Έχουμε, λοιπόν, στα χέρια μας ένα έγγραφο από το Δασαρχείο Τρικάλων με ημερομηνία 25 Ιανουαρίου, το οποίο ζητήσαμε ακριβώς για να έχετε πλήρη απάντηση, για να μη σας πούμε «θα γίνει χαρακτηρισμός», το οποίο διευκρινίζει - και τους ζητήσαμε να γίνει αυτό - ότι αυτή την εβδομάδα που μεσολάβησε επικοινωνήσαμε με τη ΔΕΗ, έτσι ώστε να έχω μια ακριβή αποτύπωση της έκτασης ενδιαφέροντος και να γίνουν οι απαραίτητες τροποποιήσεις και διορθώσεις για να γίνει ο χαρακτηρισμός.</seg>
                    <seg xml:id="ParlaMint-GR_2017-01-26-S1-commons.seg57">Διότι πράγματι, σας επαναλαμβάνω, ότι από τον Δεκέμβρη του 2015 έχει ξεκαθαριστεί ότι για τον ταμιευτήρα τίθεται όρος για τη γνωμοδότηση να ακολουθηθεί η διαδικασία του χαρακτηρισμού της περιοχής δεν είναι, δηλαδή, κάτι που έπεται της αδειοδότησης περιβαλλοντικών όρων, αλλά προηγείται. Έτσι, λοιπόν, χθες πήραμε αυτό το έγγραφο για το δασαρχείο, το οποίο μας βεβαιώνει ότι έχουν προβεί στην εκτύπωση των σχεδιαγραμμάτων και από την μεριά της ΔΕΗ έχει ξεκαθαρίσει το θέμα της οριοθέτησης και της κατάκλισης. Άρα, έχουμε εμείς στα χέρια μας την αλληλογραφία για να σας δώσουμε ολοκληρωμένη απάντηση, η οποία οδηγεί στην ολοκλήρωση της πράξης χαρακτηρισμού.</seg>
                    <seg xml:id="ParlaMint-GR_2017-01-26-S1-commons.seg58">Και το ερώτημα, βέβαια, που προκύπτει είναι πότε εκδίδεται η ΑΕΠΟ; Μετά την ολοκλήρωση της πράξης χαρακτηρισμού θα γίνει αυτό. Έχουμε ήδη σχέδιο έγκρισης περιβαλλοντικών όρων από τη διεύθυνση περιβαλλοντικής αδειοδότησης του Υπουργείου και είμαστε και πολιτικά τοποθετημένοι υπέρ της αδειοδότησης ενός έργου, το οποίο δεν συνδέεται με το έργο της εκτροπής του Αχελώου, αλλά συνδέεται με την υδροηλεκτρική παραγωγή και με τα συνεπακόλουθα στοιχεία προστασίας του περιβάλλοντος.</seg>
                    <seg xml:id="ParlaMint-GR_2017-01-26-S1-commons.seg59">Μας ρωτάτε, όμως, και οφείλω να το πω, ποια θα είναι η θέση μας στην προσφυγή στο Συμβούλιο της Επικρατείας, είναι το δεύτερο σκέλος της ερώτησής σας. Θέλω να σας πω, λοιπόν, ότι η ίδια η απόφαση του Συμβουλίου της Επικρατείας το 2014 ήταν ενδεικτική. Ξεκαθαρίζει για το έργο και το έργο απεμπλέκεται πλήρως από την εκτροπή και καθίσταται αμιγώς υδροηλεκτρικό.</seg>
                    <seg xml:id="ParlaMint-GR_2017-01-26-S1-commons.seg60">Εμείς, λοιπόν, αυτήν τη στιγμή βρισκόμαστε σε μία φάση αναθεώρησης των σχεδίων διαχείρισης υδατικών πόρων των λεκανών απορροής ποταμών. Τα προκαταρκτικά σχέδια έγιναν ήδη το 2016, έχουμε ήδη υπογράψει συμβάσεις μελετών ώστε να έχουμε νέες μελέτες για τους υδατικούς πόρους το 2017. Αυτό τι σημαίνει, για να το ξέρουμε λίγο όλοι; Ότι ενώ τον σχεδιασμό, που έπρεπε η χώρα να τον ολοκληρώσει το 2009, τον ολοκλήρωσε το 2015 με έξι χρόνια καθυστέρηση, στην περίοδο αυτής της Κυβέρνησης η αναθεώρηση, που ήταν υποχρεωτική να τελειώσει το 2015, θα έχει ολοκληρωθεί στα μέσα του 2017. Κερδίσαμε ουσιαστικά τεσσεράμισι χρόνια καθυστέρησης και στον σχεδιασμό των υδατικών πόρων, που είχε καθυστερήσει.</seg>
                    <seg xml:id="ParlaMint-GR_2017-01-26-S1-commons.seg61">Όσον αφορά δε την εκπόνηση γεωτεχνικής μελέτης, που αναφέρατε ότι ο κ. Σκουρλέτης ανέθεσε στην αρχή του καλοκαιριού - αν δεν κάνω λάθος - για την ευστάθεια του οικισμού, δεν προσθέτει καμμία καθυστέρηση η γεωτεχνική μελέτη. Αντίθετα, παράλληλα με τον δασικό χαρακτηρισμό ήταν απαραίτητο και δεν είχε γίνει.</seg>
                    <seg xml:id="ParlaMint-GR_2017-01-26-S1-commons.seg62">Εμείς, λοιπόν, επειδή προέχει η ασφάλεια των πολιτών, αναθέσαμε και ζητήσαμε ειδική γεωτεχνική μελέτη για την περιοχή. Και το ερώτημα, βέβαια, πέρα από το γιατί δεν είχε γίνει, είναι αν συμφωνούμε όλοι ότι θα γίνει το έργο με χαρακτηρισμό της δασικής περιοχής και με εξασφάλιση της ασφάλειας του οικισμού. Διότι και αυτό, επιτρέψτε μου να πω ότι, είχε τεθεί εν αμφιβόλω στο παρελθόν και οι κάτοικοι το ζητούσαν. Αυτό είναι κάτι το οποίο την άλλη εβδομάδα σας ενημερώνω θα συζητήσουμε με όλους τους φορείς της περιοχής, που τους έχουμε καλέσει στο Υπουργείο με δική τους πρωτοβουλία και με αίτημά τους, για να είμαι ακριβής, και με τον Δήμο Πύλης Τρικάλων, για να δούμε το θέμα της ασφάλειας του οικισμού.</seg>
                    <seg xml:id="ParlaMint-GR_2017-01-26-S1-commons.seg63">Σας ευχαριστώ.</seg>
                </u>
                <u xml:id="ParlaMint-GR_2017-01-26-S1-commons.u9" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg64">Τουλάχιστον συμφωνήθηκε ομοθύμως ότι ήταν επικίνδυνη ιδεοληψία η ιδέα για εκτροπή του Αχελώου.</seg>
                    <seg xml:id="ParlaMint-GR_2017-01-26-S1-commons.seg65">Προχωρούμε στην τέταρτη με αριθμό 373/23-1-2017 επίκαιρη ερώτηση πρώτου κύκλου του Βουλευτή Ηρακλείου της Δημοκρατικής Συμπαράταξης ΠΑΣΟΚ - ΔΗΜΑΡ κ. Βασιλείου Κεγκέρογλου προς τον Υπουργό Οικονομικών, σχετικά με τη θωράκιση των ηλεκτρονικών συναλλαγών.</seg>
                    <seg xml:id="ParlaMint-GR_2017-01-26-S1-commons.seg66">Τον λόγο έχει ο κ. Κεγκέρογλου για δύο λεπτά.</seg>
                </u>
                <u xml:id="ParlaMint-GR_2017-01-26-S1-commons.u10" ana="#regular" who="#ΚΕΓΚΕΡΟΓΛΟΥ_ΑΛΕΞΑΝΔΡΟΥ_ΒΑΣΙΛΕΙΟΣ">
                    <seg xml:id="ParlaMint-GR_2017-01-26-S1-commons.seg67">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2017-01-26-S1-commons.seg68">Κυρία Υπουργέ, οι ηλεκτρονικές συναλλαγές αναμφίβολα αποτελούν ένα μέσο εξυπηρέτησης και για τις επιχειρήσεις και για τους καταναλωτές και βέβαια θα συμβάλλουν καθοριστικά στην αντιμετώπιση του φαινομένου της φοροδιαφυγής εφόσον ληφθούν τα απαραίτητα μέτρα και εφόσον υπάρξουν και πρόσθετα κίνητρα για τις μη υποχρεωτικές, όπως καθορίζονται από τον νόμο.</seg>
                    <seg xml:id="ParlaMint-GR_2017-01-26-S1-commons.seg69">Παράλληλα, όμως, με αυτήν τη βούληση της πολιτείας και όλων μας για το θέμα των ηλεκτρονικών συναλλαγών αναπτύσσεται το φαινόμενο της απάτης από επιτήδειους με συγκεκριμένες μεθόδους, προκειμένου είτε να υπάρξει φοροδιαφυγή για πραγματικές συναλλαγές είτε να υπάρξει χρέωση επιπλέον για συναλλαγές που πραγματοποιήθηκαν ή και χρέωση για εικονικές συναλλαγές και, βεβαίως, στην περίπτωση των capital controls να υπάρξει αποφυγή των περιορισμών διακίνησης κεφαλαίου.</seg>
                    <seg xml:id="ParlaMint-GR_2017-01-26-S1-commons.seg70">Οι απάτες που έχουν μέχρι σήμερα διαπιστωθεί αριθμητικά μπορεί να πει κανείς ότι δεν είναι μεγάλο ποσοστό σε σχέση με τις συνολικές συναλλαγές. Όμως, σύμφωνα με την έρευνα και τα στοιχεία που παρέθεσε η ΕΣΕΕ, η Εθνική Συνομοσπονδία Ελληνικού Εμπορίου, που συνεργάστηκε με τη Διεύθυνση Ηλεκτρονικού Εγκλήματος, έχουμε μία διαπιστωμένη συναλλαγή απάτης ανά οκτώ χιλιάδες. Δηλαδή, στο σύνολο των διακοσίων τριάντα τριών εκατομμυρίων συναλλαγών έχουμε τριάντα χιλιάδες, περίπου, τέτοιες συναλλαγές. Το νούμερο φαίνεται μικρό, αλλά, προφανώς, καταδεικνύει και αποδεικνύει ότι υπάρχουν μέθοδοι απάτης, για τις οποίες πρέπει η πολιτεία να λάβει τα μέτρα της.</seg>
                    <seg xml:id="ParlaMint-GR_2017-01-26-S1-commons.seg71">Έτσι, λοιπόν, ερωτάσθε τι θα πράξετε, ούτως ώστε να υπάρξει θωράκιση των συναλλαγών για να μην διαρραγεί η εμπιστοσύνη των καταναλωτών και των επιχειρήσεων σε αυτή τη μέθοδο συναλλαγών, που είναι απαραίτητη και πρέπει να την προωθήσουμε.</seg>
                    <seg xml:id="ParlaMint-GR_2017-01-26-S1-commons.seg72">Και δεύτερον, τι θα γίνει με αυτές τις υπερβολικές χρεώσεις των τραπεζών για τις επιχειρήσεις, αλλά και για τους καταναλωτές;</seg>
                    <seg xml:id="ParlaMint-GR_2017-01-26-S1-commons.seg73">Ευχαριστώ, κύριε Πρόεδρε.</seg>
                </u>
                <u xml:id="ParlaMint-GR_2017-01-26-S1-commons.u11" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg74">Η κ. Παπανάτσιου έχει τον λόγο.</seg>
                </u>
                <u xml:id="ParlaMint-GR_2017-01-26-S1-commons.u12" ana="#regular" who="#ΠΑΠΑΝΑΤΣΙΟΥ_ΣΤΕΡΓΙΟΥ_ΑΙΚΑΤΕΡΙΝΗ">
                    <seg xml:id="ParlaMint-GR_2017-01-26-S1-commons.seg75">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2017-01-26-S1-commons.seg76">Κύριε Κεγκέρογλου, η ψήφιση του νόμου για την επέκταση της χρήσης των ηλεκτρονικών μέσων πληρωμών μέσω της δημιουργίας του αφορολόγητου ορίου για κάθε πολίτη και οι υπουργικές αποφάσεις που θα ακολουθήσουν - ήδη υπεγράφη και δημοσιεύθηκε η πρώτη απόφαση για τον καθορισμό των δαπανών για τις οποίες απαιτείται η χρήση ηλεκτρονικών μέσω πληρωμής - εδραιώνουν την προοπτική μας γι' αυτή την καινοτομία, που θα οδηγήσει στη μείωση της φοροδιαφυγής και την αύξηση των κρατικών εσόδων.</seg>
                    <seg xml:id="ParlaMint-GR_2017-01-26-S1-commons.seg77">Σήμερα, σε άλλες ευρωπαϊκές χώρες καταργούν τα μετρητά - έχουμε το τελευταίο παράδειγμα της Δανίας - και παρατηρούν εντυπωσιακή μείωση της φοροδιαφυγής κατά 30%, έχοντας ξεκινήσει την προσπάθειά τους κάποια χρόνια πριν. Εμείς τους ακολουθούμε, πάντα μέσα στο πλαίσιο της ελληνικής φορολογικής και συναλλακτικής συμπεριφοράς.</seg>
                    <seg xml:id="ParlaMint-GR_2017-01-26-S1-commons.seg78">Όσον αφορά στο πρώτο ερώτημα, θέλω να τονίσω ότι σύμφωνα με τις διατάξεις του άρθρου 4γ΄ του ν.2251/1994, για την προστασία των καταναλωτών, όπως πρόσφατα τροποποιήθηκε με το άρθρο 56 του ν.4370/2016, ο προμηθευτής δεν δικαιούται να επιβάλλει επιβαρύνσεις στους καταναλωτές για τη χρήση ενός συγκεκριμένου μέσου πληρωμής. Επομένως, επιπλέον χρεώσεις στις καθημερινές μας συναλλαγές με ηλεκτρονικά μέσα πληρωμών απαγορεύονται.</seg>
                    <seg xml:id="ParlaMint-GR_2017-01-26-S1-commons.seg79">Καταθέτω για τα Πρακτικά σχετικό απαντητικό έγγραφο της Γενικής Γραμματείας Εμπορίου και Προστασίας Καταναλωτή.</seg>
                    <seg xml:id="ParlaMint-GR_2017-01-26-S1-commons.seg80">Το Υπουργείο Οικονομικών, σε συνεργασία με το Υπουργείο Οικονομίας και Ανάπτυξης, έχει μεριμνήσει ώστε να διενεργούνται με ασφάλεια οι ηλεκτρονικές συναλλαγές στην καθημερινότητα του φορολογούμενου.</seg>
                    <seg xml:id="ParlaMint-GR_2017-01-26-S1-commons.seg81">Συγκεκριμένα, διενεργούνται έλεγχοι στα συστήματα ηλεκτρονικών πληρωμών, στα POS, με στόχο την προστασία των καταναλωτών και τη διασφάλιση του δημόσιου συμφέροντος.</seg>
                    <seg xml:id="ParlaMint-GR_2017-01-26-S1-commons.seg82">Έχουν δοθεί οδηγίες από τις αρμόδιες υπηρεσίες προς τα συνεργεία διενέργειας μερικών επιτόπιων ελέγχων πρόληψης για τη διαπίστωση της εκπλήρωσης των φορολογικών υποχρεώσεων. Στις οδηγίες αυτές ζητείται να αποτυπωθεί αν διαπιστώθηκε ότι το ελεγχόμενο πρόσωπο που ασκεί οικονομική δραστηριότητα διαθέτει POS, μηχάνημα απόδειξης καρτών πληρωμής, που έχει εγκατασταθεί από αλλοδαπό πάροχο υπηρεσιών πληρωμών και ζητείται παράθεση ενδείξεων για τη διαπίστωση προέλευσης του παρόχου υπηρεσιών πληρωμών.</seg>
                    <seg xml:id="ParlaMint-GR_2017-01-26-S1-commons.seg83">Καταθέτω, επίσης, δύο έγγραφα της Διεύθυνσης Προγραμματισμού και Αξιολόγησης Ελέγχων και Ερευνών Ανεξάρτητης Αρχής Δημοσίων Εσόδων.</seg>
                    <seg xml:id="ParlaMint-GR_2017-01-26-S1-commons.seg84">Στο δεύτερο ερώτημά σας έχουμε απαντήσει πάρα πολλές φορές. Οι διατάξεις του Κανονισμού 2015/751 του Ευρωπαϊκού Κοινοβουλίου και του Συμβουλίου της 29ης Απριλίου 2015 αφορούν τις διατραπεζικές προμήθειες για πράξεις πληρωμών με κάρτες, δηλαδή εκείνες που επιβάλλονται από τα σχήματα καρτών στα πιστωτικά ιδρύματα και όχι το ύψος της προμήθειας μεταξύ των πιστωτικών ιδρυμάτων και των πελατών τους, είτε καταναλωτών είτε επιχειρήσεων.</seg>
                    <seg xml:id="ParlaMint-GR_2017-01-26-S1-commons.seg85">Με άλλα λόγια, η ρυθμιζόμενη με τον Κανονισμό 2015/751 τραπεζική προμήθεια αφορά εκείνη που καταβάλλεται μεταξύ διαφορετικών παρόχων πληρωμών τραπεζών και δεν σχετίζεται με το τιμολόγιο της τράπεζας έναντι εμπόρων και καταναλωτών.</seg>
                    <seg xml:id="ParlaMint-GR_2017-01-26-S1-commons.seg86">Η τιμολογιακή πολιτική των τραπεζών διαμορφώνεται με βάση τις αρχές του ελεύθερου ανταγωνισμού, εντός των ορίων που προβλέπει το κοινωνικό κεκτημένο.</seg>
                    <seg xml:id="ParlaMint-GR_2017-01-26-S1-commons.seg87">Καταθέτω, επίσης, για τα Πρακτικά έγγραφα της Τραπέζης της Ελλάδος και του γενικού γραμματέα της Ένωσης Ελληνικών Τραπεζών.</seg>
                    <seg xml:id="ParlaMint-GR_2017-01-26-S1-commons.seg88">Θα πω στη δευτερολογία μου τα υπόλοιπα.</seg>
                </u>
                <u xml:id="ParlaMint-GR_2017-01-26-S1-commons.u13" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg89">Κύριε Κεγκέρογλου, έχετε τον λόγο.</seg>
                </u>
                <u xml:id="ParlaMint-GR_2017-01-26-S1-commons.u14" ana="#regular" who="#ΚΕΓΚΕΡΟΓΛΟΥ_ΑΛΕΞΑΝΔΡΟΥ_ΒΑΣΙΛΕΙΟΣ">
                    <seg xml:id="ParlaMint-GR_2017-01-26-S1-commons.seg90">Κυρία Υπουργέ, το θέμα που σας θέτω αφορά τη θωράκιση των συναλλαγών και όχι την εισαγωγή των ηλεκτρονικών συναλλαγών στο ελληνικό δίκαιο και στις διαδικασίες του εμπορίου.</seg>
                    <seg xml:id="ParlaMint-GR_2017-01-26-S1-commons.seg91">Αυτό έχει ξεκινήσει. Υπάρχουν πάρα πολλά που μπορούν να γίνουν για να προωθηθεί περαιτέρω, να δοθούν και κίνητρα. Κυρίως, όμως, πρέπει να εμπεδωθεί η ασφάλεια, να γνωρίζει ο άλλος ότι είναι ασφαλής η συναλλαγή.</seg>
                    <seg xml:id="ParlaMint-GR_2017-01-26-S1-commons.seg92">Επομένως, σε αυτά που σας έθεσα, που αποτελούν διαπιστωμένα προβλήματα για τις ηλεκτρονικές συναλλαγές - και από την ΕΣΕΕ και από άλλους φορείς και από τη Διεύθυνση Δίωξης του Ηλεκτρονικού Εγκλήματος - , θα πρέπει να τύχουν αντιμετώπισης.</seg>
                    <seg xml:id="ParlaMint-GR_2017-01-26-S1-commons.seg93">Δεν είναι δυνατόν να μιλάμε σήμερα για πληρωμή μέσω POS και τα χρήματα να πηγαίνουν σε τράπεζα στη Βουλγαρία, που έχουμε φοροαποφυγή, φοροδιαφυγή και αποφυγή των περιορισμών διακίνησης κεφαλαίου. Δεν είναι δυνατόν να υπάρχουν ηλεκτρονικές συναλλαγές και πραγματικά να μην ολοκληρώνεται, ιδιαίτερα σε αυτές που αφορούν ηλεκτρονικό εμπόριο.</seg>
                    <seg xml:id="ParlaMint-GR_2017-01-26-S1-commons.seg94">Άρα, λοιπόν, υπάρχει ανάγκη να ληφθούν συγκεκριμένα μέτρα. Θα σας πω μια σκέψη για παράδειγμα με τα POS. Είναι δυνατόν να κυκλοφορούν στην αγορά POS, τα οποία δεν είναι πιστοποιημένα, να μην υπάρχει ένας φορέας πιστοποίησης των POS και να πούμε ότι αυτό είναι ελεύθερη αγορά; Αν είναι δυνατόν! Δεν θα τρέχει το δημόσιο από πίσω να ελέγχει. Θα πρέπει εκ των προτέρων να υπάρχει η πιστοποίηση αυτού. Λέω μία από τις πολλές δυνατότητες, οι οποίες υπάρχουν για να ελεγχθούν τα πράγματα και να εμπεδωθεί η ασφάλεια στις ηλεκτρονικές συναλλαγές.</seg>
                    <seg xml:id="ParlaMint-GR_2017-01-26-S1-commons.seg95">Για τις χρεώσεις: Κοιτάξτε δεν μπορεί σε μια χώρα όπου έχουν επιβληθεί capital controls, δηλαδή ελεγχόμενο σύστημα, όπου έχουν γίνει οι τράπεζες τέσσερις και δεν υπάρχει ανταγωνισμός πλέον στο τραπεζικό σύστημα, να επικαλείστε - και ειδικά εσείς, η λεγόμενη Αριστερά - τον ελεύθερο ανταγωνισμό. Αν είναι δυνατόν!</seg>
                    <seg xml:id="ParlaMint-GR_2017-01-26-S1-commons.seg96">Για ποιον ελεύθερο ανταγωνισμό μιλάτε, όταν είναι τέσσερις οι τράπεζες με εναρμονισμένες πρακτικές μέσω της Ένωσης Ελληνικών Τραπεζών - μιλάμε για απολύτως εναρμονισμένες πρακτικές, δεν τις ελέγχετε - και δεν μπορείτε να παρέμβετε, δεν υπάρχει επιτροπή ανταγωνισμού να τις ελέγξει; Έχετε επιβάλει capital controls και μιλάτε για ελεύθερο ανταγωνισμό; Ποια ελευθερία έχει ο καταναλωτής; Τον δίνετε βορά στις τράπεζες και τις υπερβολικές χρεώσεις.</seg>
                    <seg xml:id="ParlaMint-GR_2017-01-26-S1-commons.seg97">Κοιτάξτε, θα πρέπει να φέρετε και να νομοθετήσετε πλαφόν στις χρεώσεις στους καταναλωτές στις ηλεκτρονικές συναλλαγές. Αλλά σχετικά και με τις διατραπεζικές, στις οποίες αναφερθήκατε, αυτό που λέτε είναι αναληθές. Στη διατραπεζική συναλλαγή, δηλαδή αν εσείς προσωπικά θέλετε να μεταφέρετε χρήματα από τον λογαριασμό σας από την Εθνική Τράπεζα σε έναν άλλο λογαριασμό - το έχω πει πάρα πολλές φορές - , για παράδειγμα της Eurobank, ενός άλλου προσώπου, του παιδιού ή κάποιου συγγενή, η χρέωση θα είναι και από την Εθνική ένα ευρώ και από την Eurobank 3, 4, 5, 6 ευρώ.</seg>
                    <seg xml:id="ParlaMint-GR_2017-01-26-S1-commons.seg98">Αυτό συμβαίνει με όλες τις τράπεζες, δεν είναι μόνο οι συγκεκριμένες που είπα. Και η Πειραιώς και η Αlpha Βank το ίδιο κάνει. Αυτό είναι χαράτσι, το οποίο επιβάλλεται λόγω των capital controls. Όταν, λοιπόν, παίρνετε αναγκαστικά μέτρα θα έχετε και αναγκαστική προστασία των καταναλωτών. Δεν μπορείτε να επικαλείστε την ελεύθερη αγορά.</seg>
                    <seg xml:id="ParlaMint-GR_2017-01-26-S1-commons.seg99">Άρα, λοιπόν, και για τα δύο θέματα θα παρακαλούσα να υπάρξουν απαντήσεις ή, εφόσον δεν είστε έτοιμοι, τουλάχιστον να δεσμευτείτε ότι θα μελετήσετε μέτρα για τη θωράκιση των ηλεκτρονικών συναλλαγών και βεβαίως, μέτρα για την προστασία των καταναλωτών και των συναλλασσόμενων μέσω ηλεκτρονικών συναλλαγών, ότι δεν θα καταληστεύονται από τις τράπεζες. Μιλάμε για εκατομμύρια συναλλαγές και αυτή η μικρή υπερχρέωση είναι τεράστιο ποσό.</seg>
                </u>
                <u xml:id="ParlaMint-GR_2017-01-26-S1-commons.u15" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg100">Ευχαριστούμε.</seg>
                    <seg xml:id="ParlaMint-GR_2017-01-26-S1-commons.seg101">Τον λόγο έχει η Υφυπουργός Οικονομικών κ. Αικατερίνη Παπανάτσιου.</seg>
                </u>
                <u xml:id="ParlaMint-GR_2017-01-26-S1-commons.u16" ana="#regular" who="#ΠΑΠΑΝΑΤΣΙΟΥ_ΣΤΕΡΓΙΟΥ_ΑΙΚΑΤΕΡΙΝΗ">
                    <seg xml:id="ParlaMint-GR_2017-01-26-S1-commons.seg102">Κατ' αρχάς θέλω να ξεκινήσω από το τελευταίο που είπατε. Ακριβώς κι εσείς ο ίδιος παραδεχθήκατε ότι ο Ευρωπαϊκός Κανονισμός 2015/751 αφορά σχέσεις μεταξύ τραπεζών.</seg>
                    <seg xml:id="ParlaMint-GR_2017-01-26-S1-commons.seg103">Επανέρχομαι στο κομμάτι του ερωτήματος όσον αφορά στη θωράκιση των ηλεκτρονικών συναλλαγών. Όπως ανέφερα και πριν, οι οδηγίες προς τις αρμόδιες υπηρεσίες, προς τα συνεργεία διενέργειας επιτόπιων ελέγχων, περιγράφουν ακόμα μια διαδικασία προς την αρμόδια διεύθυνση τη ΔΗΛΕΔ για τη δημιουργία σχετικών αναφορών, προκειμένου, με συνεκτίμηση των λοιπών διαθέσιμων στοιχείων του TAXIS, να επιλεγούν οι υποθέσεις μεταξύ των φορολογούμενων, αυτών που διέθεταν αλλοδαπά POS για τη διεξαγωγή πλήρους φορολογικού ελέγχου.</seg>
                    <seg xml:id="ParlaMint-GR_2017-01-26-S1-commons.seg104">Ήδη, σε συνεργασία με την Οικονομική Αστυνομία ελέγχεται το πελατολόγιο εταιρείας, η οποία εντοπίστηκε ότι προμήθευε ελληνικές επιχειρήσεις με συσκευές POS που εκκαθάριζαν συναλλαγές πληρωμών σε αλλοδαπή τράπεζα, ενώ οι σχετικές συμβάσεις είχαν καταρτιστεί μετά την έναρξη των capital controls, το γεγονός που δεν επιτρέπεται βάσει της ΠΝΠ «Επείγουσες ρυθμίσεις για τη θέσπιση περιορισμών στην ανάληψη μετρητών και τη μεταφορά κεφαλαίων». Τα ΑΦΜ των επιχειρήσεων αυτών διασταυρώθηκαν με τα στοιχεία TAXIS, προκειμένου να επιλεγούν υποθέσεις για περαιτέρω έλεγχο.</seg>
                    <seg xml:id="ParlaMint-GR_2017-01-26-S1-commons.seg105">Επίσης, κατά τη θερινή περίοδο, όπως έχουμε την ενημέρωση από τις αρμόδιες υπηρεσίες, σε κοινή δράση με την Οικονομική Αστυνομία διενεργήθηκαν από την ΥΕΔΔΕ εκτεταμένοι έλεγχοι για τον εντοπισμό POS που εκκαθάριζαν συναλλαγές στο εξωτερικό και κατά τη διάρκεια των ελέγχων αυτών η Οικονομική Αστυνομία εντόπισε τέτοιου είδους POS και προέβη σε κατασχέσεις αυτών, η δε υπηρεσία ΥΕΔΔΕ καταλόγισε τις φορολογικές παραβάσεις που διαπιστώθηκαν κατά τη διενέργεια των ελέγχων και επεξεργάζεται πληροφοριακά δελτία που απέστειλε η Οικονομική Αστυνομία και για τα οποία οι έλεγχοι που διενεργούνται δεν έχουν ολοκληρωθεί.</seg>
                    <seg xml:id="ParlaMint-GR_2017-01-26-S1-commons.seg106">Επιπρόσθετα, η συγκεκριμένη υπηρεσία διενεργεί έρευνες στο πελατολόγιο επιχειρήσεων, οι οποίες έχουν προμηθευτεί μηχανάκια POS που εκκαθάριζαν συναλλαγές εκτός της χώρας, οι οποίες βρίσκονται εν εξελίξει.</seg>
                    <seg xml:id="ParlaMint-GR_2017-01-26-S1-commons.seg107">Όσον αφορά Στο κομμάτι των προμηθειών, σε κάθε περίπτωση είναι γνωστό ότι οι συλλογικοί φορείς της αγοράς έχουν συνάψει συμφωνίες με τα πιστωτικά ιδρύματα, οι οποίες προβλέπουν συνολική προμήθεια αισθητά χαμηλότερη του 1%. Είχε ξεκινήσει με 2% -2,5% και αυτή τη στιγμή είναι πολύ χαμηλότερη από το 1%.</seg>
                    <seg xml:id="ParlaMint-GR_2017-01-26-S1-commons.seg108">Σύμφωνα με τις δεσμεύσεις που έχουμε κάνει, θα προχωρήσουμε σε συμφωνία με τις τράπεζες. Ήδη βρισκόμαστε σε αυτή τη διαδικασία, προκειμένου να μειωθούν οι προμήθειες όσο γίνεται περισσότερο.</seg>
                </u>
                <u xml:id="ParlaMint-GR_2017-01-26-S1-commons.u17" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg109">Ευχαριστούμε.</seg>
                    <seg xml:id="ParlaMint-GR_2017-01-26-S1-commons.seg110">Κυρίες και κύριοι συνάδελφοι, έχω την τιμή να ανακοινώσω στο Σώμα ότι ο Πρωθυπουργός και Πρόεδρος της Κοινοβουλευτικής Ομάδας του Συνασπισμού Ριζοσπαστικής Αριστεράς κ. Αλέξης Τσίπρας και εκατόν σαράντα τρεις Βουλευτές του κόμματός του και ο Πρόεδρος της Κοινοβουλευτικής Ομάδας των Ανεξαρτήτων Ελλήνων κ. Πάνος Καμμένος και οκτώ Βουλευτές του κόμματός του υπέβαλαν πρόταση, σύμφωνα με το άρθρο 148 του Κανονισμού της Βουλής, για τη συζήτηση του πορίσματος της Εξεταστικής Επιτροπής, σχετικά με τη διερεύνηση της νομιμότητας της δανειοδότησης των πολιτικών κομμάτων, καθώς και των ιδιοκτητριών εταιρειών μέσων μαζικής ενημέρωσης από τα τραπεζικά ιδρύματα της χώρας, που κατατέθηκε στην Ολομέλεια της Βουλής στις 25 Ιανουαρίου 2017.</seg>
                    <seg xml:id="ParlaMint-GR_2017-01-26-S1-commons.seg111">Επίσης, η Διαρκής Επιτροπή Εθνικής Άμυνας και Εξωτερικών Υποθέσεων καταθέτει την έκθεσή της στο σχέδιο νόμου του Υπουργείου Εξωτερικών «Κύρωση του Πρωτοκόλλου για την Προσχώρηση του Μαυροβουνίου στη Συνθήκη του Βορείου Ατλαντικού».</seg>
                    <seg xml:id="ParlaMint-GR_2017-01-26-S1-commons.seg112">Περνάμε τώρα στην πρώτη με αριθμό 370/23-1-2017 επίκαιρη ερώτηση πρώτου κύκλου της Βουλευτού Καρδίτσας του Συνασπισμού Ριζοσπαστικής Αριστεράς κ. Παναγιώτας Βράντζα προς τον Υπουργό Αγροτικής Ανάπτυξης και Τροφίμων, σχετικά με την ελληνοποίηση προϊόντων ζωικής προέλευσης.</seg>
                    <seg xml:id="ParlaMint-GR_2017-01-26-S1-commons.seg113">Κυρία Βράντζα, έχετε τον λόγο για δύο λεπτά.</seg>
                </u>
                <u xml:id="ParlaMint-GR_2017-01-26-S1-commons.u18" ana="#regular" who="#ΒΡΑΝΤΖΑ_ΑΧΙΛΛΕΩΣ_ΠΑΝΑΓΙΩΤΑ">
                    <seg xml:id="ParlaMint-GR_2017-01-26-S1-commons.seg114">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2017-01-26-S1-commons.seg115">Κύριε Υπουργέ, η ερώτηση αφορά τις ελληνοποιήσεις προϊόντων ζωικής προέλευσης. Πρέπει να πω ότι το πρόβλημα δεν αφορά μόνο τα προϊόντα ζωικής προέλευσης, αφορά και τα φυτικής. Ωστόσο, θα επικεντρώσω την ερώτησή μου σε αυτό. Απλά, το επισημαίνω, γιατί είναι σημαντικό.</seg>
                    <seg xml:id="ParlaMint-GR_2017-01-26-S1-commons.seg116">Είναι, δυστυχώς, γνωστό σε όλους μας ότι η παραγωγή προϊόντων ζωικής προέλευσης παρουσιάζει μια σταθερά μειούμενη πορεία τις τελευταίες δεκαετίες. Αναφέρω ενδεικτικά ότι η εγχώρια παραγωγή του χοιρινού κρέατος καλύπτει το 35% της κατανάλωσης, του βόειου λιγότερο από 20% και του αγελαδινού γάλακτος μόλις το 23%.</seg>
                    <seg xml:id="ParlaMint-GR_2017-01-26-S1-commons.seg117">Αξίζει να σημειωθεί, επίσης, ότι η αξία των εισαγωγών προϊόντων κρέατος και γαλακτοκομικών κοστίζουν στη χώρα περισσότερο από 2 δισεκατομμύρια ευρώ ετησίως, ποσό το οποίο αντιστοιχεί σχεδόν στο μισό αγροτικό ΑΕΠ ή στο σύνολο των ετήσιων ενισχύσεων που λαμβάνουν οι Έλληνες παραγωγοί μέσω της Κοινής Αγροτικής Πολιτικής (ΚΑΠ).</seg>
                    <seg xml:id="ParlaMint-GR_2017-01-26-S1-commons.seg118">Δυστυχώς, και μετά την εφαρμογή του συστήματος διασύνδεσης επιχειρήσεων «Άρτεμις» δεν προέκυψαν τα αναμενόμενα αποτελέσματα. Η νοθεία και η παραπλάνηση ως προς την προέλευση των προϊόντων παραμένει εκτεταμένη, με καταστροφικά αποτελέσματα, τόσο για την ελληνική παραγωγή όσο και για τον Έλληνα καταναλωτή.</seg>
                    <seg xml:id="ParlaMint-GR_2017-01-26-S1-commons.seg119">Κύριε Υπουργέ, η πώληση εισαγόμενων προϊόντων ως ελληνικών δημιουργεί συνθήκες αθέμιτου ανταγωνισμού και συμπιέζει περαιτέρω την ήδη πενιχρή ή σε αρκετές περιπτώσεις ανύπαρκτη κερδοφορία του Έλληνα παραγωγού, οδηγώντας τον νομοτελειακά στον οικονομικό αφανισμό.</seg>
                    <seg xml:id="ParlaMint-GR_2017-01-26-S1-commons.seg120">Είναι παραπάνω από βέβαιο ότι επιβάλλεται η άμεση λήψη μέτρων, ώστε να διασφαλιστεί η βιωσιμότητα των αγροτικών επιχειρήσεων και να παταχθούν τα φαινόμενα εξαπάτησης και κερδοσκοπίας σε βάρος των καταναλωτών.</seg>
                    <seg xml:id="ParlaMint-GR_2017-01-26-S1-commons.seg121">Στα μέτρα αυτά πρέπει επειγόντως να συμπεριληφθούν, όσον αφορά το κρέας, η διασφάλιση αξιόπιστου ισοζυγίου με ηλεκτρονικό τρόπο τήρησης εισροών - εκροών σε καθένα από τα στάδια διακίνησης κρέατος και προϊόντων κρέατος και φυσικά - εδώ θέλω να επιμείνω - η άμεση θεσμοθέτηση της υποχρεωτικής αναγραφής της χώρας προέλευσης στην ταμειακή μηχανή των κρεοπωλών. Αυτή την ώρα υπάρχει μόνο στη ζυγιστική μηχανή η υποχρεωτική αναγραφή.</seg>
                    <seg xml:id="ParlaMint-GR_2017-01-26-S1-commons.seg122">Όσον αφορά το γάλα, θα πρέπει να εξασφαλιστεί αντίστοιχα η αξιοπιστία του ισοζυγίου γάλακτος με ουσιαστικούς ελέγχους στις μεταποιητικές μονάδες, αλλά και η διασταύρωση των στοιχείων με τα στοιχεία από τις δηλώσεις καλλιέργειας των παραγωγών - εννοώ τις δηλώσεις ΟΣΔΕ - η εντατικοποίηση και αυστηροποίηση των ελέγχων με μεικτά κλιμάκια ελέγχου καθώς και η εφαρμογή των επιβαλλόμενων ποινών.</seg>
                    <seg xml:id="ParlaMint-GR_2017-01-26-S1-commons.seg123">Επίσης, η αναβάθμιση του συστήματος ΑΡΤΕΜΙΣ το οποίο έχει επεκταθεί και στο γάλα πρόσφατα και η υποχρεωτική αναγραφή - και εδώ θέλω να επιμείνω - της χώρας προέλευσης του γάλακτος και των προιόντων γάλακτος στη συσκευασία.</seg>
                    <seg xml:id="ParlaMint-GR_2017-01-26-S1-commons.seg124">Κύριε Υπουργέ, οι συνέπειες των ελληνοποιήσεων είναι κρίσιμες τόσο για την παραγωγή όσο και για την εθνική οικονομία εν γένει. Ερωτάσθε, λοιπόν, εάν προτίθεστε να λάβετε μέτρα και ποια συγκεκριμένα, ώστε να εκλείψει το φαινόμενο των ελληνοποιήσεων.</seg>
                    <seg xml:id="ParlaMint-GR_2017-01-26-S1-commons.seg125">Ευχαριστώ.</seg>
                </u>
                <u xml:id="ParlaMint-GR_2017-01-26-S1-commons.u19" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg126">Και εμείς.</seg>
                    <seg xml:id="ParlaMint-GR_2017-01-26-S1-commons.seg127">Τον λόγο έχει ο Υπουργός κ. Τσιρώνης για τρία λεπτά.</seg>
                </u>
                <u xml:id="ParlaMint-GR_2017-01-26-S1-commons.u20" ana="#regular" who="#ΤΣΙΡΩΝΗΣ_ΓΕΩΡΓΙΟΥ_ΙΩΑΝΝΗΣ">
                    <seg xml:id="ParlaMint-GR_2017-01-26-S1-commons.seg128">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2017-01-26-S1-commons.seg129">Συμμερίζομαι απόλυτα την ανησυχία της συναδέλφου για την κρισιμότητα των ελληνοποιήσεων. Έχω ήδη πει σε ομιλία μου στη Βουλή ότι τα περισσότερα κομβικά ζητήματα, τα οποία απασχολούν την κτηνοτροφία και συνολικότερα την πρωτογενή παραγωγή, είναι αυτά τα οποία δυστυχώς δεν είναι στα μέσα ενημέρωσης. Ένα απ' αυτά τα πολύ κομβικά ζητήματα είναι και οι ελληνοποιήσεις. Και θα αναφέρω πολύ συνοπτικά - όσο μου επιτρέπει η πρωτομιλία μου - τα πράγματα που προσπαθώ να κάνω αυτόν τον καιρό.</seg>
                    <seg xml:id="ParlaMint-GR_2017-01-26-S1-commons.seg130">Κατ' αρχάς οι ελληνοποιήσεις, τουλάχιστον όσο αφορά το κρέας, δεν γίνονται μόνο σε επίπεδο κρεοπωλείου. Ξεκινάνε από τη στάνη, όπου μπορεί να έχουμε παράνομη εισαγωγή ζώων, τα οποία κάνουν λίγες μέρες στη στάνη και βαφτίζονται ελληνικά. Έχουμε τη συνέχεια στο σφαγείο και τέλος έχουμε φυσικά το λιανεμπόριο, το κρεοπωλείο.</seg>
                    <seg xml:id="ParlaMint-GR_2017-01-26-S1-commons.seg131">Άρα, λοιπόν, εάν πάρουμε όλη αυτή τη γραμμή, όλη αυτή την αλυσίδα και δούμε πού μπορούμε να παρέμβουμε, θα πω πάρα πολύ συνοπτικά ότι η παρέμβασή μας θα εστιάσει σε τρία σημεία. Πρώτα απ' όλα είναι σημαντική η σήμανση όλων των ζώων τα οποία υπάρχουν αυτή τη στιγμή στην Ελλάδα. Θα πρέπει όλα τα ζώα να έχουν ηλεκτρονική σήμανση, η οποία αυτή τη στιγμή δεν έχει απλωθεί παντού. Έχουμε και νέες τεχνολογίες, συζητάμε νέες τεχνολογίες, όπως να σημαδευτούν τα ζώα ακόμα και στο οστούν, ώστε να είναι αδύνατη η μετακίνηση της ηλεκτρονικής σήμανσης. Άρα τα ζώα που θα οδηγούνται στο σφαγείο θα πρέπει να είναι όλα σημασμένα.</seg>
                    <seg xml:id="ParlaMint-GR_2017-01-26-S1-commons.seg132">Το δεύτερο σημείο που δίνουμε μάχη είναι ότι όλα τα δελτία για τα ζώα που πηγαίνουν για σφαγή, για θανάτωση, να είναι ηλεκτρονικά, να είναι μέσα στο «ΑΡΤΕΜΙΣ». Αυτή τη στιγμή είναι χάρτινα αυτά τα δελτία. Άρα μπορεί κάποιος εκεί που λέει για εκατό ζώα να προσθέσει μπροστά τον αριθμό «1» και να γίνουν χίλια εκατό ζώα. Αυτό το χαρτί κάπου χάνεται, δεν μπαίνει στο σύστημα, δεν μπαίνει στο μητρώο, δεν ελέγχεται πουθενά.</seg>
                    <seg xml:id="ParlaMint-GR_2017-01-26-S1-commons.seg133">Τρίτο σημείο φυσικά - και συμφωνώ μαζί σας - είναι το να γραφτεί η προέλευση του κρέατος στην ταμειακή μηχανή.</seg>
                    <seg xml:id="ParlaMint-GR_2017-01-26-S1-commons.seg134">Όσον αφορά για το γάλα, ξέρω ότι δόθηκε και κερδήθηκε μια μάχη στην Ευρωπαϊκή Ένωση. Μέχρι τώρα δεν ήταν υποχρεωτικό. Ξέρετε ότι αυτή τη στιγμή θα μπορούσαμε να έχουμε βουλγάρικο γάλα, αυτό να πηγαίνει σε ένα τυροκομείο, το τυροκομείο να παράγει τυρί και το τυρί να λέγεται ελληνικό, ακριβώς επειδή η επεξεργασία έγινε στην Ελλάδα. Αυτό έλεγε η Ευρωπαϊκή Ένωση, αυτό έλεγαν οι οδηγίες.</seg>
                    <seg xml:id="ParlaMint-GR_2017-01-26-S1-commons.seg135">Αυτό σήμερα το αλλάζουμε. Πλέον μπορούμε - έγινε αυτό και προβαίνουμε στις αναγκαίες νομοθετικές ρυθμίσεις, αφού άλλαξε ο κανονισμός - να είναι υποχρεωτική στην Ελλάδα η αναγραφή της προέλευσης της πρώτης ύλης, το οποίο δεν συνέβαινε μέχρι σήμερα και δεν συνιστούσε και παράβαση.</seg>
                    <seg xml:id="ParlaMint-GR_2017-01-26-S1-commons.seg136">Τέλος, για να μην κουράζω στην πρωτομιλία μου, θα αναφέρω ότι αυτή τη στιγμή βελτιώνουμε σημαντικά το σύστημα «ΑΡΤΕΜΙΣ» και πραγματικά από εκεί ξεκινάει η ρίζα του κακού. Αυτό σημαίνει και περισσότερα ηλεκτρονικά πεδία, τα οποία πρέπει να αναγράφονται, και μεγαλύτερη λεπτομέρεια στην πληροφορία και ποιοτική ταξινόμηση κρεάτων.</seg>
                    <seg xml:id="ParlaMint-GR_2017-01-26-S1-commons.seg137">Τελειώνω, σε μισό λεπτό, κύριε Πρόεδρε.</seg>
                    <seg xml:id="ParlaMint-GR_2017-01-26-S1-commons.seg138">Για παράδειγμα σήμερα ο καταναλωτής μπορεί να βλέπει τη λέξη «βόειο» - δεν ξέρουμε όλοι την καθαρεύουσα - και να νομίζει ότι αγοράζει μοσχάρι, ενώ δεν είναι μοσχάρι. Είναι μεγάλο ζώο, άρα άλλη ποιότητα κρέατος. Ή δεν έχουμε αυτή τη στιγμή ταξινόμηση στα μέρη του κρέατος και αυτό δημιουργεί πολύ μεγάλη ζημιά στον παραγωγό. Πρέπει φυσικά να έχουμε - το είπα προηγουμένως με τα χάρτινα δελτία - ηλεκτρονική πρόσβαση στις ΔΑΟΚ και φυσικά να έχουμε πολύ καλύτερη εποπτεία από τις κεντρικές υπηρεσίες.</seg>
                    <seg xml:id="ParlaMint-GR_2017-01-26-S1-commons.seg139">Είμαστε σε έναν δρόμο και το τονίζω. Είμαστε μαζί. Χθες το βράδυ, για παράδειγμα, συμπτωματικά - δεν είχε να κάνει με την ερώτηση - είχα στο γραφείο μου τη Διεπαγγελματική Κρέατος. Γιατί οι διεπαγγελματικές είναι και ένας πυλώνας συνεργασίας όλης της γραμμής, ώστε να μπορέσουμε να λύσουμε αυτά τα προβλήματα.</seg>
                </u>
                <u xml:id="ParlaMint-GR_2017-01-26-S1-commons.u21" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg140">Κυρία Βράντζα, έχετε τον λόγο.</seg>
                </u>
                <u xml:id="ParlaMint-GR_2017-01-26-S1-commons.u22" ana="#regular" who="#ΒΡΑΝΤΖΑ_ΑΧΙΛΛΕΩΣ_ΠΑΝΑΓΙΩΤΑ">
                    <seg xml:id="ParlaMint-GR_2017-01-26-S1-commons.seg141">Ευχαριστώ.</seg>
                    <seg xml:id="ParlaMint-GR_2017-01-26-S1-commons.seg142">Καταλαβαίνω από την απάντησή σας, κύριε Υπουργέ, ότι το θέμα το ξέρετε και αντιλαμβάνεστε και τη σοβαρότητά του. Θέλω να πω, βεβαίως, ότι είναι αίτημα των παραγωγών. Ίσως δεν ακούγεται τόσο πολύ στα μπλόκα, στις ετήσιες κινητοποιήσεις τους, αλλά είναι αίτημα των πραγματικών παραγωγών εδώ και χρόνια και γι' αυτό πρέπει επειγόντως να κάνουμε κάτι.</seg>
                    <seg xml:id="ParlaMint-GR_2017-01-26-S1-commons.seg143">Ακριβώς γι' αυτό, θέλοντας να καταστήσω απολύτως σαφές το μέγεθος του προβλήματος αλλά και τις συνέπειές του, θα θυμίσω μερικά πράγματα, που είμαι σίγουρη ότι τα ξέρετε, αλλά θεωρώ ότι είναι σημαντικό να ακουστούν εντός του ελληνικού Κοινοβουλίου.</seg>
                    <seg xml:id="ParlaMint-GR_2017-01-26-S1-commons.seg144">Η πορεία της αυτάρκειας για τη χώρα ως προς τα προϊόντα κρέατος από το 1980 έως το 2010 είναι δραματική. Από το 84% πέφτει στο 53%. Πρόκειται για την περίοδο μετά την ένταξή μας στην τότε ΕΟΚ. Αντίστοιχα, οι εισαγωγές αυξήθηκαν. Το 1986 ήταν στο 30,8% και το 2010 άγγιξαν το 47,7%, όταν οι εξαγωγές του κλάδου παρέμειναν και παραμένουν ακόμη σε πολύ χαμηλά επίπεδα.</seg>
                    <seg xml:id="ParlaMint-GR_2017-01-26-S1-commons.seg145">Ως προς το γάλα, σύμφωνα με τα στοιχεία του «ΕΛΓΟ», το 2016 παρήχθησαν πιθανόν - και θα εξηγήσω τι εννοώ με το πιθανόν - πεντακόσιες πενήντα χιλιάδες τόνοι αγελαδινού γάλακτος, όταν η κατανάλωση ήταν ένα εκατομμύριο διακόσιες χιλιάδες τόνοι. Βέβαια, όλα αυτά ενθαρρύνουν κάποιους να παραπλανούν τους καταναλωτές και να κερδοσκοπούν σε βάρος τους.</seg>
                    <seg xml:id="ParlaMint-GR_2017-01-26-S1-commons.seg146">Όπως ακριβώς είπατε, το 80% των Ελλήνων καταναλωτών βόειου κρέατος σε μια πρόσφατη έρευνα έδειξε ότι θεωρεί ότι καταναλώνει ελληνικό μοσχάρι, όταν έχουμε επάρκεια μόλις στο 20%. Βεβαίως, η εικόνα συνεχίζεται και στα σημεία λιανικής πώλησης, που το σύνολο των κρεοπωλών αναγράφει τη φράση «ντόπια κρέατα», όταν επίσης ξέρουμε ότι δεν είναι δυνατόν να ισχύει αυτό. Είναι αντιληπτό, λοιπόν, ότι η παραπλάνηση του καταναλωτή είναι ο κανόνας και όχι η εξαίρεση.</seg>
                    <seg xml:id="ParlaMint-GR_2017-01-26-S1-commons.seg147">Αξίζει να σημειωθεί, επίσης, ότι με δεκαπέντε χιλιάδες κρεοπωλεία ανά τη χώρα, εκατοντάδες σφαγεία, χιλιάδες κτηνοτρόφους και εμπόρους οι έλεγχοι των μεικτών κλιμακίων το 2014 έφθασαν τους χίλιους τριακόσιους πενήντα τέσσερις και το 2015 τους χίλιους τετρακόσιους τριάντα επτά. Με βάση τα διαθέσιμα στοιχεία, από το σύνολο αυτών των ελέγχων - και θα αναφέρω ακριβώς τα στοιχεία όπως τα έχω - το «όλα καλώς» αναφέρθηκε μόνο για τετρακόσιες τριάντα περιπτώσεις. Πρόστιμα τελικά επιβλήθηκαν σε διακόσιες τριάντα επτά περιπτώσεις, τα οποία συνολικά ήταν στο ύψος των 76.650 ευρώ. Είναι, δηλαδή, προφανές ότι τα επιβαλλόμενα πρόστιμα είναι μηδαμινά, σε σύγκριση με το κέρδος που αποκομίζουν αυτοί που παρανομούν.</seg>
                    <seg xml:id="ParlaMint-GR_2017-01-26-S1-commons.seg148">Ένα λεπτό θα χρειαστώ ακόμη, κύριε Πρόεδρε.</seg>
                    <seg xml:id="ParlaMint-GR_2017-01-26-S1-commons.seg149">Βεβαίως, δεν είναι μόνο η έλλειψη ελέγχων, η διαφθορά και η ατιμωρησία στα στάδια της διακίνησης. Ένα μεγάλο μέρος του προβλήματος, όπως ακριβώς είπατε, ξεκινά από το στάδιο της παραγωγής και της ίδιας της λειτουργίας του κράτους. Είναι κοινό μυστικό ότι το ζωικό κεφάλαιο που δηλώνεται σήμερα είναι αρκετά διαφορετικό απ' αυτό που πραγματικά υπάρχει. Τα ανύπαρκτα ζώα, εκτός των άλλων προβλημάτων που δημιουργούν - επιδοτήσεις, βοσκοτόπια κ.λπ. - , εξυπηρετούν σε μεγάλο βαθμό και τα κυκλώματα των ελληνοποιήσεων.</seg>
                    <seg xml:id="ParlaMint-GR_2017-01-26-S1-commons.seg150">Από την άλλη, είναι πραγματικά δύσκολο να εξηγήσει κανείς γιατί δύο κρατικοί κατά βάση οργανισμοί, δηλαδή ο «ΕΛΓΟ - ΔΗΜΗΤΡΑ» και η Ελληνική Στατιστική Αρχή, εμφανίζουν τελείως διαφορετικά στοιχεία για την ποσότητα του γάλακτος που εισάγεται και παράγεται στη χώρα, σε βαθμό που μερικές φορές ο ένας να δίνει διπλάσια στοιχεία απ' ό,τι ο άλλος οργανισμός.</seg>
                    <seg xml:id="ParlaMint-GR_2017-01-26-S1-commons.seg151">Κύριε Υπουργέ, θεωρώ ότι μια από τις αιτίες που η χώρα βρίσκεται σήμερα στη μέγγενη του διεθνούς καπιταλισμού μέσω των δανειστών, των εταίρων και των τραπεζιτών, είναι επειδή στο παρελθόν υπήρξε ανοχύρωτη, χαλαρή και ανεκτική σε μικρότερης κλίμακας απατεώνες και εκβιαστές. Οι προηγούμενες κυβερνήσεις όχι μόνο δεν αντιμετώπισαν τέτοιου είδους φαινόμενα, αλλά αντίθετα σε κάποιες περιπτώσεις τα ενθάρρυναν και συμπορεύτηκαν με εκείνους που τα δημιούργησαν.</seg>
                    <seg xml:id="ParlaMint-GR_2017-01-26-S1-commons.seg152">Το κεφάλαιο των ελληνοποιήσεων είναι, κατά τη γνώμη μου, μια από αυτές τις περιπτώσεις και θεωρώ ότι είναι ένα σοβαρό θέμα, που μπορεί να λυθεί εύκολα, γρήγορα και δίκαια και να έχουμε άμεσα θετικά αποτελέσματα για τον Έλληνα παραγωγό και την εθνική οικονομία. Είναι μια ευκαιρία να βάλουμε το στίγμα της δική μας Κυβέρνησης και να αποδείξουμε ότι δεν είμαστε όλοι ίδιοι, αρκεί να τολμήσουμε.</seg>
                    <seg xml:id="ParlaMint-GR_2017-01-26-S1-commons.seg153">Ευχαριστώ.</seg>
                </u>
                <u xml:id="ParlaMint-GR_2017-01-26-S1-commons.u23" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg154">Κύριε Τσιρώνη, έχετε τον λόγο.</seg>
                </u>
                <u xml:id="ParlaMint-GR_2017-01-26-S1-commons.u24" ana="#regular" who="#ΤΣΙΡΩΝΗΣ_ΓΕΩΡΓΙΟΥ_ΙΩΑΝΝΗΣ">
                    <seg xml:id="ParlaMint-GR_2017-01-26-S1-commons.seg155">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2017-01-26-S1-commons.seg156">Πραγματικά επισημάνετε το πρόβλημα εκεί που υπήρχε. Θέλω να ξεκινήσω απ' αυτό που είπατε στο τέλος, ότι δυστυχώς οι πιο αποψιλωμένες και υποστελεχωμένες υπηρεσίες και του ελληνικού δημοσίου, τουλάχιστον από τη μικρή μου εμπειρία, είναι οι υπηρεσίες ελέγχων. Όπως έλεγα και στο προηγούμενο Υπουργείο, στο Υπουργείο Περιβάλλοντος, και εδώ έχουμε αυτό το φαινόμενο.</seg>
                    <seg xml:id="ParlaMint-GR_2017-01-26-S1-commons.seg157">Έχουμε πάρα πολύ λίγους ανθρώπους, για να «πονάει» πραγματικά - πολύ σωστά το είπατε, για να «πονάει» - αυτόν που παρανομεί η παρανομία. Όταν και αν τον πιάσεις, είναι τόσο σπάνια η περίπτωση και τόσο μικρά τα πρόστιμα, που πραγματικά προτιμά να έχει αυτόν τον κίνδυνο και να παρανομεί.</seg>
                    <seg xml:id="ParlaMint-GR_2017-01-26-S1-commons.seg158">Άρα αυτή τη στιγμή πρέπει να εστιάσουμε σε δυο ζητήματα. Είμαστε και σε μια διαβούλευση στο Υπουργείο για αυστηροποίηση των ποινών, αλλά νομίζω ότι το πιο οικονομικό είναι αυτό που ανέφερα πριν: η πρόληψη. Δηλαδή, το ηλεκτρονικό μητρώο όλης της διακίνησης, ώστε να μην μπορεί ο άλλος να παρανομήσει και όχι να περιμένει μήπως μπει ο έλεγχος για να τον ελέγξει.</seg>
                    <seg xml:id="ParlaMint-GR_2017-01-26-S1-commons.seg159">Όσον αφορά το ποσοστό της αγοράς, πραγματικά η δική μας αγορά ήταν - όπως το είπατε σωστά - ένα ξέφραγο αμπέλι. Ένα πελατειακό καθεστώς κυριαρχούσε στον πρωτογενή τομέα, δεν ενδιαφερόταν για τη βιωσιμότητα των προϊόντων, δεν ενδιαφερόταν για την τιμή εισροής - τιμή εκροής, ώστε να είναι βιώσιμες και ανταγωνιστικές οι επιχειρήσεις μας.</seg>
                    <seg xml:id="ParlaMint-GR_2017-01-26-S1-commons.seg160">Να σας πω, λοιπόν, ένα μεγάλο πρόβλημα, μια και το αναφέρατε, για να καταλαβαίνουν και οι τηλεθεάτριες και οι τηλεθεατές που τυχόν παρακολουθούν, δηλαδή οι συμπολίτες μας, ότι σήμερα έχουν μπει στην αγορά - και είναι η περίοδος ειδικά που αναφέρατε και δεν είναι η περίοδος απλώς που υπάρχει η Ευρωπαϊκή Ένωση - οι χώρες του πρώην ανατολικού συνασπισμού. Είναι χώρες οι οποίες είχαν πολύ χαμηλό επίπεδο διαβίωσης, πολύ καλή οργάνωση, πολύ καλό μορφωτικό επίπεδο και άρα, εύκολα και γρήγορα, δημιούργησαν μια αγορά με πάρα πολύ φθηνές τιμές. Αυτά τα προϊόντα κατακλύζουν, γιατί δεν είναι τυχαίο να μιλάμε συνέχεια για Πολωνία και για Βουλγαρία. Δεν μπορούμε να εγκαλούμε συνέχεια τους γείτονες, ότι δήθεν είναι πάντα παράνομοι. Δεν είναι καθόλου παράνομοι. Πολλές φορές αυτά τα προϊόντα νόμιμα εισάγονται και απλώς μετά ελληνοποιούνται. Άρα το πρόβλημα είναι διττό.</seg>
                    <seg xml:id="ParlaMint-GR_2017-01-26-S1-commons.seg161">Έχετε πάντως - και θα κλείσω με αυτό - απόλυτο δίκιο να λέτε ότι ο Έλληνας καταναλωτής, παρά το γεγονός ότι υπάρχει μια μικρή διαφορά στην τιμή, εμπιστεύεται την ποιότητα και εμπιστεύεται το τελικό προϊόν, ακόμα και σε συνθήκες κρίσης. Άρα, αν πατάξουμε τις ελληνοποιήσεις, είναι φανερό ότι και θα μειώσουμε το κόστος, γιατί θα αυξήσουμε την κατανάλωση του ελληνικού κρέατος, αλλά, ταυτόχρονα, θα μπορέσουμε να δώσουμε μια ώθηση στην ελληνική οικονομία απ' αυτή την αύξηση ζήτησης από το να μην εξαπατάται ο καταναλωτής. Σε αυτόν τον δρόμο είμαστε και νομίζω ότι ήδη έχουμε κάνει τη διαφορά. Τον τελευταίο χρόνο όλα τα στατιστικά στοιχεία αυτό δείχνουν.</seg>
                    <seg xml:id="ParlaMint-GR_2017-01-26-S1-commons.seg162">Ευχαριστώ.</seg>
                </u>
                <u xml:id="ParlaMint-GR_2017-01-26-S1-commons.u25" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg163">Κι εμείς ευχαριστούμε. Αρκεί να αντικατασταθεί το «αν» από κάποια άλλη λέξη.</seg>
                    <seg xml:id="ParlaMint-GR_2017-01-26-S1-commons.seg164">Θέλω να γνωστοποιήσω στο Σώμα ότι δεν θα συζητηθεί η δεύτερη με αριθμό 368/20-1-2017 επίκαιρη ερώτηση δεύτερου κύκλου του Βουλευτή Β΄ Αθηνών του Λαϊκού Συνδέσμου - Χρυσή Αυγή κ. Ηλία Παναγιώταρου προς τον Υπουργό Εξωτερικών, σχετικά με την ανθελληνική δράση Τούρκων πρακτόρων και εκπροσώπων τους στη Θράκη, λόγω αναρμοδιότητας.</seg>
                    <seg xml:id="ParlaMint-GR_2017-01-26-S1-commons.seg165">Επίσης, δεν θα συζητηθεί η δεύτερη με αριθμό 364/20-1-2017 επίκαιρη ερώτηση πρώτου κύκλου του Βουλευτή Δωδεκανήσου της Νέας Δημοκρατίας κ. Εμμανουήλ Κόνσολα προς την Υπουργό Τουρισμού, σχετικά με την έλλειψη δευτερογενούς και εξειδικευμένης επεξεργασίας των στοιχείων των αφίξεων, που δημιουργεί ψευδή και ανακριβή εικόνα για τον τουρισμό μας, λόγω απουσίας Υπουργών στο εξωτερικό.</seg>
                    <seg xml:id="ParlaMint-GR_2017-01-26-S1-commons.seg166">Ομοίως, δεν θα συζητηθεί η τρίτη με αριθμό 369/23-1-2017 επίκαιρη ερώτηση δεύτερου κύκλου του Βουλευτή Σερρών της Δημοκρατικής Συμπαράταξης ΠΑΣΟΚ - ΔΗΜΑΡ κ. Μιχαήλ Τζελέπη προς τον Υπουργό Εσωτερικών, σχετικά με τη λήψη μέτρων για την υποστελεχωμένη Διεύθυνση Αστυνομίας Σερρών, λόγω απουσίας του κ. Τόσκα.</seg>
                    <seg xml:id="ParlaMint-GR_2017-01-26-S1-commons.seg167">Για τον ίδιο λόγο δεν θα συζητηθεί η ένατη με αριθμό 339/13-1-2017 επίκαιρη ερώτηση δεύτερου κύκλου της Βουλευτού Β΄ Αθηνών του Λαϊκού Συνδέσμου - Χρυσή Αυγή κ. Ελένης Ζαρούλια προς τον Υπουργό Εσωτερικών, σχετικά με την τρομοκρατική επίθεση με καλάσνικοφ κατά των ανδρών των ΜΑΤ.</seg>
                    <seg xml:id="ParlaMint-GR_2017-01-26-S1-commons.seg168">Επίσης, δεν θα συζητηθεί η έβδομη με αριθμό 341/16-1-2017 επίκαιρη ερώτηση δεύτερου κύκλου του Βουλευτή Β΄ Πειραιώς των Ανεξαρτήτων Ελλήνων κ. Δημητρίου Καμμένου προς τον Υπουργό Οικονομικών, σχετικά με τη μεταφορά χρηστών της ΔΕΗ σε εταιρείες εναλλακτικών παρόχων ηλεκτρικής ενέργειας, λόγω απουσίας του κ. Τσακαλώτου στο εξωτερικό.</seg>
                    <seg xml:id="ParlaMint-GR_2017-01-26-S1-commons.seg169">Θα συζητηθεί, όμως, τώρα η τέταρτη με αριθμό 334/13-1-2017 επίκαιρη ερώτηση δεύτερου κύκλου του Βουλευτή Άρτας της Νέας Δημοκρατίας κ. Γεωργίου Στύλιου προς τον Υπουργό Αγροτικής Ανάπτυξης και Τροφίμων, σχετικά με τη λήψη μέτρων δράσης για την αντιμετώπιση της γρίπης των πτηνών.</seg>
                    <seg xml:id="ParlaMint-GR_2017-01-26-S1-commons.seg170">Ο κ. Στύλιος έχει τον λόγο για δυο λεπτά.</seg>
                </u>
                <u xml:id="ParlaMint-GR_2017-01-26-S1-commons.u26" ana="#regular" who="#ΣΤΥΛΙΟΣ_ΔΗΜΟΣΘΕΝΗ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg171">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2017-01-26-S1-commons.seg172">Κύριε Υπουργέ, πληθαίνουν οι αναφορές για τη λήψη μέτρων σε όλη την Ευρώπη για την αντιμετώπιση του θανατηφόρου και ιδιαίτερα μεταδοτικού στελέχους Η5Ν8 του ιού της γρίπης των πτηνών. Το τελευταίο διάστημα έχουν εμφανισθεί κρούσματα στη Ρουμανία, την Κροατία, τη Σερβία καθώς και στη γειτονική Βουλγαρία. Πρόσφατα, σε άγριο πτηνό - κύκνος, που βρέθηκε νεκρός στην περιοχή του Έβρου - επιβεβαιώθηκε κρούσμα του στελέχους Η5Ν8. Ειδικότερα στις παραμεθόριες περιοχές της Ελλάδος, που αποτελούν πύλες εισόδου, πρέπει να γίνουν οι κατάλληλες ενέργειες, ώστε να αποφευχθεί η διάδοση της νόσου.</seg>
                    <seg xml:id="ParlaMint-GR_2017-01-26-S1-commons.seg173">Οι υπηρεσίες του Υπουργείου σας κάλεσαν τις κτηνιατρικές υπηρεσίες της χώρας να είναι σε αυξημένη εγρήγορση. Ωστόσο, είναι υπό αμφισβήτηση κατά πόσον οι κατάλληλες οδηγίες έχουν μεταφερθεί στους τελικούς αποδέκτες. Έκτοτε, επικρατεί αναστάτωση στους πτηνοτρόφους, οι οποίοι δεν έχουν επαρκή καθοδήγηση για τις ενέργειες που θα πρέπει να προβούν, προκειμένου να αποτρέψουν τη μετάδοση της θανατηφόρου ασθένειας στα εκτρεφόμενα πτηνά τους.</seg>
                    <seg xml:id="ParlaMint-GR_2017-01-26-S1-commons.seg174">Με βάση τα παραπάνω, ερωτάσθε, κύριε Υπουργέ:</seg>
                    <seg xml:id="ParlaMint-GR_2017-01-26-S1-commons.seg175">Υπάρχει επικαιροποιημένο σχέδιο για την αποτροπή εξάπλωσης της θανατηφόρου νόσου των πτηνών στα εκτρεφόμενα πτηνά;</seg>
                    <seg xml:id="ParlaMint-GR_2017-01-26-S1-commons.seg176">Ποιοι οι μηχανισμοί ελέγχου εφαρμογής όλων των προβλεπόμενων μέτρων βιοασφάλειας;</seg>
                    <seg xml:id="ParlaMint-GR_2017-01-26-S1-commons.seg177">Υπάρχει στο Υπουργείο σας σχέδιο έκτακτης ανάγκης, σε περίπτωση γενικευμένης εμφάνισης κρουσμάτων της γρίπης των πτηνών σε πτηνοτροφικές εκμεταλλεύσεις;</seg>
                    <seg xml:id="ParlaMint-GR_2017-01-26-S1-commons.seg178">Με δεδομένο ότι είναι πιθανή η δυνατότητα μετάλλαξης του ιού και εμφάνισης στελεχών που μεταδίδονται στον άνθρωπο, σε ποια μέτρα προτίθεστε να προχωρήσετε και ποιο το χρονοδιάγραμμά τους;</seg>
                    <seg xml:id="ParlaMint-GR_2017-01-26-S1-commons.seg179">Υπάρχει συνεργασία για το θέμα αυτό με το Υπουργείο Υγείας; Υπάρχει επικαιροποιημένο σχέδιο κοινής δράσης και ποιες ενέργειες περιλαμβάνει;</seg>
                    <seg xml:id="ParlaMint-GR_2017-01-26-S1-commons.seg180">Ευχαριστώ πολύ, κύριε Υπουργέ.</seg>
                </u>
                <u xml:id="ParlaMint-GR_2017-01-26-S1-commons.u27" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg181">Και εμείς ευχαριστούμε για την ακρίβεια στον χρόνο.</seg>
                    <seg xml:id="ParlaMint-GR_2017-01-26-S1-commons.seg182">Κύριε Υπουργέ, έχετε τον λόγο.</seg>
                </u>
                <u xml:id="ParlaMint-GR_2017-01-26-S1-commons.u28" ana="#regular" who="#ΤΣΙΡΩΝΗΣ_ΓΕΩΡΓΙΟΥ_ΙΩΑΝΝΗΣ">
                    <seg xml:id="ParlaMint-GR_2017-01-26-S1-commons.seg183">Ευχαριστώ κύριε Πρόεδρε.</seg>
                    <seg xml:id="ParlaMint-GR_2017-01-26-S1-commons.seg184">Πραγματικά, θίγετε, κύριε συνάδελφε, ένα πολύ σημαντικό θέμα. Όμως, θα ήθελα να ξεκινήσω με μια δήλωση, για να μην έχουμε τα φαινόμενα της προηγούμενης φοράς, τα οποία έβλαψαν πάρα πολύ την κτηνοτροφία μας.</seg>
                    <seg xml:id="ParlaMint-GR_2017-01-26-S1-commons.seg185">Η γρίπη Η5Ν8 δεν μεταδίδεται στον άνθρωπο. Δεν υπάρχει καμμία απειλή για τη δημόσια υγεία των πολιτών. Δεν πρέπει να υπάρχει κανένας φόβος των πολιτών να καταναλώνουν αυτά τα προϊόντα. Είναι μια καθαρή ζωονόσος. Είναι, όπως είπατε και εσείς, πάρα πολύ επικίνδυνη για τα ίδια τα πουλιά, αλλά δεν έχει κανέναν απολύτως κίνδυνο για τον άνθρωπο και για να επισημάνω τον πανικό της προηγούμενης φοράς, που και η προηγούμενη γρίπη, η Η5Ν1, η οποία ήταν όντως μεταδόσιμη στον άνθρωπο, είχε ελάχιστες απώλειες κυρίως πτηνοτρόφων, ανθρώπων που ζούσαν με τα πουλιά, και παρ' όλα αυτά προκλήθηκε αυτός ο μεγάλος πανικός και μια τεράστια οικονομική ζημιά, που δεν είχε καμμία σχέση με τον πραγματικό κίνδυνο.</seg>
                    <seg xml:id="ParlaMint-GR_2017-01-26-S1-commons.seg186">Άρα μια παράκληση, γιατί είδα ότι η ερώτησή σας είναι πάρα πολύ ακριβής και σας ευχαριστώ γι' αυτό: Δεν πρέπει όσοι μας ακούνε να νομίζουν ότι αυτή τη στιγμή υπάρχει οποιοσδήποτε κίνδυνος για τη δημόσια υγεία.</seg>
                    <seg xml:id="ParlaMint-GR_2017-01-26-S1-commons.seg187">Συνεχίζοντας τώρα, θα ήθελα να πω ότι το Υπουργείο μας έχει πάρει όλα τα αναγκαία μέτρα. Οι πτηνοτρόφοι μας είναι ενήμεροι. Έχουμε αυτή τη στιγμή πραγματικά οργανώσει όλο το σχέδιο. Το μοναδικό κρούσμα που έχουμε σε μονάδα, εκτός από τα άγρια πουλιά που ελέγχονται, κυρίως στο Δέλτα του Έβρου, στην ανατολική Μακεδονία - Θράκη, αλλά δεν έχουμε εκεί πέρα πλήγματα σε πτηνοτροφικές μονάδες, είναι στην Τρίπολη, στην περιοχή της Αρκαδίας.</seg>
                    <seg xml:id="ParlaMint-GR_2017-01-26-S1-commons.seg188">Δεν εφησυχάζουμε. Έχουμε ήδη αναπτύξει ένα σχέδιο και μάλιστα, για να προλάβουμε το κακό, αυτή τη στιγμή σχεδιάζουμε την υπουργική απόφαση, με την οποία ο συναγερμός θα επεκταθεί σε όλη την Ελλάδα. Γιατί, ξέρετε, το πρόβλημα εδώ είναι ότι αυτό μεταδίδεται με τα αποδημητικά, που σημαίνει ότι το μεταφέρουν πετώντας. Άρα δεν σημαίνει ότι επειδή το κρούσμα είναι τώρα στην Τρίπολη, το επόμενο θα είναι κάπου εκεί κοντά. Μπορεί το επόμενο να είναι κάπου πολύ μακριά και το ξέρετε πολύ καλά. Άρα όλοι οι πτηνοτρόφοι μας θα πάρουν τα μέτρα, γιατί ο προηγούμενος συναγερμός, των προηγούμενων δύο εβδομάδων, αφορούσε μόνο τα δύο χιλιόμετρα ζώνης από εκεί που ήταν το κρούσμα. Τώρα, για να προλάβουμε τα γεγονότα, πάμε πλέον σε όλη την Ελλάδα.</seg>
                    <seg xml:id="ParlaMint-GR_2017-01-26-S1-commons.seg189">Τώρα όσον αφορά το ενδεχόμενο - το απίθανο μεν ενδεχόμενο, αλλά βιοχημικά δεν είναι απίθανο - της μετάλλαξης του ιού και της δημιουργίας ενός νέου στελέχους που να μπορεί να είναι νοσογόνο για τον άνθρωπο - πράγματα τα οποία δεν τα αποκλείει η επιστήμη - η ασφάλεια και η πολιτική που ακολουθούμε είναι όσοι άνθρωποι εμπλέκονται στην πτηνοτροφία και στους ελέγχους να κάνουν το εμβόλιο Η5Ν8, όχι γιατί κινδυνεύουν να νοσήσουν από αυτή τη νόσο, αλλά για να μη δημιουργηθεί πιθανότητα στον οργανισμό τους μιας τέτοιας σπάνιας πιθανής μετάλλαξης. Άρα, αν είναι εμβολιασμένοι αυτοί που εμπλέκονται με τον ιό, αυτός ο κίνδυνος εκμηδενίζεται.</seg>
                    <seg xml:id="ParlaMint-GR_2017-01-26-S1-commons.seg190">Σας ευχαριστώ.</seg>
                </u>
                <u xml:id="ParlaMint-GR_2017-01-26-S1-commons.u29" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg191">Κύριε Στύλιο, έχετε τον λόγο.</seg>
                </u>
                <u xml:id="ParlaMint-GR_2017-01-26-S1-commons.u30" ana="#regular" who="#ΣΤΥΛΙΟΣ_ΔΗΜΟΣΘΕΝΗ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg192">Κύριε Υπουργέ, είμαι της φιλοσοφίας και της γνώμης ότι καλύτερα το προλαμβάνειν παρά το θεραπεύειν. Θέλω, λοιπόν, να διευκρινίσω ορισμένα πράγματα που δεν απαντήθηκαν και έθεσα στο πρώτο μέρος της ερώτησής μου.</seg>
                    <seg xml:id="ParlaMint-GR_2017-01-26-S1-commons.seg193">Ρώτησα αν υπάρχει επικαιροποιημένο σχέδιο, διότι γνωρίζω ότι το προηγούμενο σχέδιο που υπήρχε ήταν με τη νόσο των πτηνών, η οποία εκδηλώθηκε το 2008. Άρα, από τότε, επειδή η τεχνολογία και η επιστήμη εξελίσσεται, ένα πιο επικαιροποιημένο σχέδιο θα είναι αυτό που θα μας βοηθήσει να είμαστε πολύ πιο σύγχρονοι και πολύ πιο αποτελεσματικοί.</seg>
                    <seg xml:id="ParlaMint-GR_2017-01-26-S1-commons.seg194">Επίσης, ρώτησα αν υπάρχουν μηχανισμοί ελέγχου εφαρμογής όλων των προβλεπόμενων μέτρων βιοασφάλειας. Πώς η υπουργική απόφαση, την οποία εσείς θα βγάλετε, ή το σχέδιο αυτό θα γνωρίζετε ότι εφαρμόζεται και θα έχουμε τα προσδοκώμενα προληπτικά μέτρα και την ασφάλεια την οποία θέλουμε;</seg>
                    <seg xml:id="ParlaMint-GR_2017-01-26-S1-commons.seg195">Επίσης, θέλω να διευκρινίσω το εξής: Με το Υπουργείο Υγείας έχετε προληπτικά μια επικοινωνία, μια συνεργασία;</seg>
                    <seg xml:id="ParlaMint-GR_2017-01-26-S1-commons.seg196">Επίσης, θέλω να ρωτήσω το εξής: Στην Ευρωπαϊκή Επιτροπή έχετε θέσει το συγκεκριμένο θέμα; Έχει τεθεί ζήτημα χρηματοδότησης, σε περίπτωση που έχουμε μεγάλες απώλειες ζωικού κεφαλαίου σε πτηνοτρόφους και λοιπά;</seg>
                    <seg xml:id="ParlaMint-GR_2017-01-26-S1-commons.seg197">Αναφέρατε ένα κρούσμα που υπάρχει στην Αρκαδία, στην Τρίπολη. Έχω εδώ δημοσίευμα - και θέλω να το καταθέσω στα Πρακτικά - από την ιστοσελίδα voria.gr, που αναφέρεται στον κύκνο του Έβρου. Έχω δημοσίευμα από την ιστοσελίδα iefimerida.gr, που αναφέρεται στην απόφαση των κτηνιατρικών υπηρεσιών της Περιφέρειας Ηπείρου να ληφθούν προληπτικά μέτρα σε σχέση με τον συγκεκριμένο ιό. Έχω, επίσης, δημοσίευμα που υπάρχει στην ιστοσελίδα του ΣΚΑΪ και μια σειρά άλλων δημοσιευμάτων από το arcadiaportal.gr.</seg>
                    <seg xml:id="ParlaMint-GR_2017-01-26-S1-commons.seg198">Περιμένω, λοιπόν, κύριε Υπουργέ, - και θέλω να τα καταθέσω όλα αυτά, για να υπάρχουν στα Πρακτικά - να υπάρξει μια πιο γρήγορη, πιο καλή αντιμετώπιση του θέματος, για να μην χρειαστεί να κτίζουμε ένα σπίτι και να πηγαίνουμε να δίνουμε την αποζημίωση μετά, όταν γκρεμιστεί. Τι εννοώ; Εννοώ ότι ήδη στη γειτονική Βουλγαρία, σύμφωνα με τα δημοσιεύματα που καταθέτω, πάνω από τετρακόσιες χιλιάδες οικόσιτα πτηνά έχουν καταστραφεί και αυτό έχει κοστίσει πάνω από 500.000 δολάρια.</seg>
                    <seg xml:id="ParlaMint-GR_2017-01-26-S1-commons.seg199">Άρα, το λέω, για να μην χρειαστεί να πληρώνουμε. Αν χρειαστεί, όμως, έχετε επικοινωνήσει με την Ευρωπαϊκή Ένωση, για να εξασφαλίσετε ότι θα υπάρξει χρηματοδότηση;</seg>
                    <seg xml:id="ParlaMint-GR_2017-01-26-S1-commons.seg200">Ευχαριστώ πολύ.</seg>
                </u>
                <u xml:id="ParlaMint-GR_2017-01-26-S1-commons.u31" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg201">Κύριε Τσιρώνη, έχετε να προσθέσετε κάτι;</seg>
                </u>
                <u xml:id="ParlaMint-GR_2017-01-26-S1-commons.u32" ana="#regular" who="#ΤΣΙΡΩΝΗΣ_ΓΕΩΡΓΙΟΥ_ΙΩΑΝΝΗΣ">
                    <seg xml:id="ParlaMint-GR_2017-01-26-S1-commons.seg202">Ναι, κύριε Πρόεδρε.</seg>
                    <seg xml:id="ParlaMint-GR_2017-01-26-S1-commons.seg203">Κατ' αρχάς, ήδη είπα ότι το σχέδιο είναι επικαιροποιημένο και περιλαμβάνει όλα αυτά τα μέτρα που προαναφέρατε.</seg>
                    <seg xml:id="ParlaMint-GR_2017-01-26-S1-commons.seg204">Πρώτα απ' όλα, περιλαμβάνει την ταχύτατη αποστολή στην Ευρωπαϊκή Ένωση όλων των σημείων στα οποία έχει εμφανιστεί αυτή τη στιγμή στη χώρα μας η νόσος. Άρα έχουμε μια διαρκή επικοινωνία. Τα στοιχεία αυτά πηγαίνουν στους παραγωγούς μας, αλλά και σε όσους έχουν οικόσιτα ζώα και ανακοινώνονται, όπου χρειάζεται, στις αρμόδιες περιφερειακές υπηρεσίες, ώστε να υπάρχει τάχιστη ενημέρωση.</seg>
                    <seg xml:id="ParlaMint-GR_2017-01-26-S1-commons.seg205">Οι πτηνοτρόφοι μας αυτή τη στιγμή ξέρουν τη ρουτίνα που πρέπει να ακολουθηθεί. Οι ίδιοι θέλουν να προστατεύσουν τα ζώα τους και για αυτά τα στοιχεία είμαστε σε διαρκή επικοινωνία μαζί τους. Μάλιστα, έχει συσταθεί από τις 12 Ιανουαρίου μια επιτροπή, η οποία κάνει ακριβώς αυτή τη δουλειά που αναφέρατε.</seg>
                    <seg xml:id="ParlaMint-GR_2017-01-26-S1-commons.seg206">Από την άλλη μεριά, ξαναλέω ότι προχωρήσαμε ήδη σε κάτι το οποίο τυπικά δεν είναι αναγκαίο, αλλά γίνεται για να μηδενίσει τον κίνδυνο μετάλλαξης του ιού. Ήδη αυτή τη στιγμή εμβολιάζονται για Η5Ν8 οι άνθρωποι που εμπλέκονται σε αυτή τη δραστηριότητα: κτηνίατροι, πτηνοτρόφοι. Έχουμε, δηλαδή, προχωρήσει σε αυτή τη φάση, ώστε να μην μεταδοθεί ο ιός ακόμα και από ανθρώπους που δεν νοσούν.</seg>
                    <seg xml:id="ParlaMint-GR_2017-01-26-S1-commons.seg207">Από εκεί και πέρα, προφανώς, όπως, ήδη, προείπα η καραντίνα, ο περιορισμός και ο υποχρεωτικός σταβλισμός όλων των πτηνών, ώστε να μην είναι έξω και να μην μπορούν να έρθουν σε επαφή με άρρωστο ζώο, ήδη επεκτείνεται και μέσα στις επόμενες μέρες θα επεκταθεί και σε όλη την Ελλάδα.</seg>
                    <seg xml:id="ParlaMint-GR_2017-01-26-S1-commons.seg208">Ευελπιστώ ότι προλάβαμε το κακό. Είδαμε τι έπαθαν οι γειτονικές χώρες. Είμαστε μπροστά από το πρόβλημα. Τα μέτρα που παίρνουμε αυτή τη στιγμή είναι πολύ πιο αυστηρά από αυτά τα οποία απαιτεί η κατάσταση στην Ελλάδα. Στην Ελλάδα σάς λέω ότι έχουμε ελάχιστα πτηνά τα οποία έχουν προσβληθεί. Όμως, όπως πολύ σωστά είπατε - και συμφωνώ απόλυτα μαζί σας - δεν παίρνουμε τα μέτρα με βάση αυτό που έχουμε, αλλά με βάση αυτό που έπαθαν οι γείτονές μας. Παίρνουμε καθαρά προληπτικά μέτρα.</seg>
                    <seg xml:id="ParlaMint-GR_2017-01-26-S1-commons.seg209">Το τελευταίο, το οποίο αναφέρατε, ήταν εάν αυτή τη στιγμή έχουμε επικοινωνία με την Ευρωπαϊκή Ένωση για πιθανές αποζημιώσεις σε ενδεχόμενο μιας επιδημίας. Η Ευρωπαϊκή Ένωση σε αυτά τα πράγματα έχει πολύ συγκεκριμένες ρουτίνες. Η νόσος αυτή είναι μια νόσος η οποία είναι στα κείμενα της Ευρωπαϊκής Ένωσης. Υπάρχουν συγκεκριμένες προβλέψεις. Προσωπικά, δεν έχω κάνει κάποια ενέργεια ακόμα για αποζημιώσεις, γιατί για να γίνει αυτό, καταλαβαίνετε ότι πρέπει να έχουμε και τα κρούσματα. Νομίζω ότι αυτή τη στιγμή δεν είναι σκόπιμο να πάμε να τους πούμε τι θα κάνουμε εάν συμβεί. Αυτό, όπως πολύ σωστά λέτε και εσείς, που είναι σκόπιμο αυτή τη στιγμή είναι να προλάβουμε το κακό.</seg>
                    <seg xml:id="ParlaMint-GR_2017-01-26-S1-commons.seg210">Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, σαράντα πέντε μαθητές και μαθήτριες και πέντε εκπαιδευτικοί συνοδοί τους από το 1ο Γυμνάσιο Δραπετσώνας.</seg>
                    <seg xml:id="ParlaMint-GR_2017-01-26-S1-commons.seg211">Η Βουλή τούς καλωσορίζει.</seg>
                    <seg xml:id="ParlaMint-GR_2017-01-26-S1-commons.seg212">Θα συζητηθεί τώρα η ενδέκατη με αριθμό 343/16-1-2017 επίκαιρη ερώτηση δεύτερου κύκλου του Βουλευτή Λέσβου του Κομμουνιστικού Κόμματος Ελλάδας κ. Σταύρου Τάσσου προς τον Υπουργό Αγροτικής Ανάπτυξης και Τροφίμων, σχετικά με την αποζημίωση στο 100% των αγροτών και των κτηνοτρόφων της Λέσβου για τις μεγάλες ζημιές από τον χιονιά και τον παγετό.</seg>
                    <seg xml:id="ParlaMint-GR_2017-01-26-S1-commons.seg213">Κύριε Τάσσο, έχετε τον λόγο για δύο λεπτά.</seg>
                </u>
                <u xml:id="ParlaMint-GR_2017-01-26-S1-commons.u33" ana="#regular" who="#ΤΑΣΣΟΣ_ΤΑΣΣΟΥ_ΣΤΑΥΡΟΣ">
                    <seg xml:id="ParlaMint-GR_2017-01-26-S1-commons.seg214">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2017-01-26-S1-commons.seg215">Κύριε Υπουργέ, οι ζημιές που έγιναν από τον τελευταίο χιονιά στις 11 Ιανουαρίου ήρθαν να προστεθούν στις μεγάλες καταστροφές που προκλήθηκαν από τις πλημμύρες στο τέλος Νοεμβρίου. Έχει καταστραφεί ζωικό, φυτικό κεφάλαιο, υποδομές, εγκαταστάσεις, αλλά έχει μειωθεί και η παραγωγή σε όσα ζώα επέζησαν.</seg>
                    <seg xml:id="ParlaMint-GR_2017-01-26-S1-commons.seg216">Αν κανείς πάει και περιοδεύσει σε περιοχές της Λέσβου, θα δει ότι ειδικά στους ορεινούς όγκους στη νότια Λέσβο, στον Όλυμπο και στη βόρεια Λέσβο, στο Λεπέτυμνο, οι καταστροφές είναι τεράστιες. Όλα σχεδόν τα ελαιόδεντρα έχουν σπασμένα κλαδιά από το βάρος του χιονιού, οι ελιές σε πάρα πολλές περιπτώσεις έχουν σπογγοποιηθεί, έχουν ξεπαγιάσει δηλαδή, έχουν πέσει οροφές ποιμνιοστασίων και έχουν καταστραφεί τα ποιμνιοστάσια, τα οποία έχουν καταπλακώσει και ζώα, τα οποία πέθαναν είτε από την καταπλάκωση είτε από το κρύο. Η παραγωγή σε γάλα όσων ζώων επέζησαν έχει μειωθεί στο 50%.</seg>
                    <seg xml:id="ParlaMint-GR_2017-01-26-S1-commons.seg217">Είναι λογική, βέβαια, η απαίτηση των αγροτών και των κτηνοτρόφων να αποζημιωθούν στο σύνολο των ζημιών στο ζωικό, στο φυτικό κεφάλαιο, στις υποδομές και στη χαμένη παραγωγή.</seg>
                    <seg xml:id="ParlaMint-GR_2017-01-26-S1-commons.seg218">Αυτό το παράπονο που άκουγα απ' όλους ήταν ότι ο ΕΛΓΑ, ενώ τους παίρνει τις εισφορές - και τώρα είναι γνωστό ότι αν δεν καταβάλουν τις εισφορές, πηγαίνουν στην εφορία, οπότε δεν μπορούν να αποφύγουν να τις καταβάλουν - είτε δεν τους αποζημιώνει καθόλου είτε τους αποζημιώνει μερικώς και με καθυστέρηση.</seg>
                    <seg xml:id="ParlaMint-GR_2017-01-26-S1-commons.seg219">Το ερώτημα, λοιπόν, είναι αυτό: Τι θα κάνετε, ώστε να γίνει η αποτίμηση των ζημιών άμεσα και να αποζημιωθούν άμεσα στο 100% των ζημιών που έχουν υποστεί στο φυτικό, στο ζωικό κεφάλαιο, στις υποδομές και στη χαμένη παραγωγή οι αγρότες και οι κτηνοτρόφοι της Λέσβου;</seg>
                </u>
                <u xml:id="ParlaMint-GR_2017-01-26-S1-commons.u34" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg220">Κύριε Υπουργέ, έχετε τον λόγο.</seg>
                </u>
                <u xml:id="ParlaMint-GR_2017-01-26-S1-commons.u35" ana="#regular" who="#ΤΣΙΡΩΝΗΣ_ΓΕΩΡΓΙΟΥ_ΙΩΑΝΝΗΣ">
                    <seg xml:id="ParlaMint-GR_2017-01-26-S1-commons.seg221">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2017-01-26-S1-commons.seg222">Συμμερίζομαι, κύριε συνάδελφε, το ενδιαφέρον και επαυξάνω ότι πραγματικά οι ζημίες είναι πάρα πολύ μεγάλες και γι' αυτόν τον λόγο το Υπουργείο - για να ξεκινήσω πάλι από το τέλος - ήδη αυτές τις μέρες έχει προβεί σε προκήρυξη για έκτακτες προσλήψεις που προβλέπονται από τον νόμο. Μην αρχίσουν πάλι κάποιοι φιλελεύθεροι να μας λένε ότι διορίζουμε τα δικά μας παιδιά κρίνοντας εξ ιδίων. Πρέπει να γίνουν αυτές, ακριβώς για να έχουμε τάχιστη αποζημίωση.</seg>
                    <seg xml:id="ParlaMint-GR_2017-01-26-S1-commons.seg223">Όσον αφορά, λοιπόν, τον ΕΛΓΑ, θα σας πω ότι όταν τον παραλάβαμε , οι αποζημιώσεις γινόντουσαν με καθυστέρηση περισσότερη του χρόνου. Την περασμένη χρονιά που πέρασε οι αποζημιώσεις έγιναν περίπου στο επτάμηνο. Δεν λέω ότι είναι το ιδανικό, αλλά ξέρω ότι υπάρχει και μια διαδικασία να δεις τη ζημία, αφού ολοκληρωθεί.</seg>
                    <seg xml:id="ParlaMint-GR_2017-01-26-S1-commons.seg224">Σε αυτή την περίπτωση δίνουμε τη μάχη - και θα κριθούμε και εδώ είμαστε μετά από λίγους μήνες - να μην ξεπεράσουν οι αποζημιώσεις αυτών των καταστροφών το τετράμηνο. Είναι μια μάχη. Είναι μια δύσκολη μάχη, γιατί ξέρετε ότι και ο ΕΛΓΑ δεν είναι μια υπηρεσία που την παραλάβαμε ρόδινη. Ήταν μια μαύρη τρύπα με δισεκατομμύρια έλλειμμα, με φοβερή διασπάθιση μαύρου χρήματος. Τα ξέρετε και τα έχετε κι εσείς επισημάνει επανειλημμένα στο παρελθόν. Ήσασταν το κόμμα, που πραγματικά γι' αυτό το θέμα έχετε δώσει μάχη. Τώρα τουλάχιστον που μιλάμε ο ΕΛΓΑ είναι ένας υγιής οργανισμός. Τουλάχιστον είναι αυτός ο περίφημος «κουμπαράς».</seg>
                    <seg xml:id="ParlaMint-GR_2017-01-26-S1-commons.seg225">Και εδώ πέρα ξεκαθαρίζω - και να το πούμε στις αγρότισσες και στους αγρότες - ότι μακάρι κάποιος μόνο να πληρώνει και ποτέ να μην πάρει. Γιατί ξέρετε πολύ καλά, όσοι ζήσαμε μέσα στην παραγωγή, ότι η ζημιά που παθαίνεις δεν είναι μόνο η ζημία που θα σε αποζημιώσει ο άλλος, αλλά είναι και η αποθετική ζημία, είναι το χάσιμο του χρόνου της παραγωγής, που σημαίνει πως ό,τι και να πάρεις όταν πάθεις μια ζημιά, δυστυχώς, αυτό δεν αναπληρώνεται.</seg>
                    <seg xml:id="ParlaMint-GR_2017-01-26-S1-commons.seg226">Υπάρχει, επίσης, εκτός από τον ΕΛΓΑ και το μέτρο 5.2 από την Ευρωπαϊκή Ένωση, το οποίο αναφέρεται ακριβώς σε τέτοιες θεομηνίες. Άρα ενεργοποιούμε και αυτά τα χρήματα.</seg>
                    <seg xml:id="ParlaMint-GR_2017-01-26-S1-commons.seg227">Τέλος, για να κλείσω, υπάρχουν και τα ΠΣΕΑ, τα Προγράμματα Εκτάκτων Αναγκών, τα οποία, βέβαια, δεν είναι στη δική μας αρμοδιότητα, αλλά στην αρμοδιότητα των περιφερειών και τα οποία κάνουν ακριβώς τη δουλειά που αναφέρατε.</seg>
                    <seg xml:id="ParlaMint-GR_2017-01-26-S1-commons.seg228">Ποια, δηλαδή, δουλειά κάνουν; Την άμεση αποζημίωση, εκείνη τη στιγμή, όταν υπάρχει έκτακτη ανάγκη, όταν ένας νομός έχει κηρυχθεί σε κατάσταση έκτακτης ανάγκης, που εν τοις πράγμασι θα την έκανε ο ΕΛΓΑ. Ο ΕΛΓΑ δεν μπορεί να κάνει ακαριαία αποζημίωση, αλλά φροντίζει τουλάχιστον για την ανακούφιση ανθρώπων που βρίσκονται σε έκτακτη ανάγκη.</seg>
                    <seg xml:id="ParlaMint-GR_2017-01-26-S1-commons.seg229">Ήδη αυτή τη στιγμή προσπαθούμε να ανακουφίσουμε τους ανθρώπους στο Νευροκόπι - είμαστε σε επικοινωνία μαζί τους - οι οποίοι είναι είκοσι μέρες μέσα στο χιόνι, αποκλεισμένοι. Άρα εκεί κάτι πρέπει να γίνει.</seg>
                    <seg xml:id="ParlaMint-GR_2017-01-26-S1-commons.seg230">Σας ευχαριστώ.</seg>
                </u>
                <u xml:id="ParlaMint-GR_2017-01-26-S1-commons.u36" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg231">Κι εμείς.</seg>
                    <seg xml:id="ParlaMint-GR_2017-01-26-S1-commons.seg232">Κύριε Τάσσο, έχετε τον λόγο.</seg>
                </u>
                <u xml:id="ParlaMint-GR_2017-01-26-S1-commons.u37" ana="#regular" who="#ΤΑΣΣΟΣ_ΤΑΣΣΟΥ_ΣΤΑΥΡΟΣ">
                    <seg xml:id="ParlaMint-GR_2017-01-26-S1-commons.seg233">Κύριε Υπουργέ, το πρόβλημα, όπως ξέρετε πολύ καλά, είναι γενικότερο και αφορά την επιβίωση της μικρομεσαίας αγροτιάς, που, δυστυχώς, η πολιτική των διαδοχικών κυβερνήσεων και της δικής σας Κυβέρνησης, σε σύμπνοια βέβαια με την Ευρωπαϊκή Ένωση, οδηγεί στο ξεκλήρισμά της.</seg>
                    <seg xml:id="ParlaMint-GR_2017-01-26-S1-commons.seg234">Προχθές, όταν είχαμε τη συζήτηση εδώ, στη Βουλή, για το αγροτικό, νομίζω ο Πρωθυπουργός συνειδητά είπε ψέματα - γιατί δεν μπορώ να πω ότι το αγνοούσε - ότι το 95% των αγροτών δηλώνει εισόδημα κάτω από 8.500 ευρώ και επομένως απαλλάσσεται από φόρο. Ξέρει πολύ καλά ότι αυτό δεν ισχύει για το σύνολο των αγροτών, ισχύει μόνο για τους κατά κύριο επάγγελμα αγρότες, που είναι μόνο το 1/3 από τις οκτακόσιες περίπου χιλιάδες αγροτών, οι οποίοι αυτή τη στιγμή παίρνουν κάποιας μορφής επιδοτήσεις.</seg>
                    <seg xml:id="ParlaMint-GR_2017-01-26-S1-commons.seg235">Άρα, λοιπόν, αυτό το αφορολόγητο των 8.500 ευρώ αφορά μόνο διακόσιες εβδομήντα περίπου χιλιάδες αγρότες. Οι υπόλοιπες πεντακόσιες τόσες χιλιάδες είναι προς ξεκλήρισμα. Γιατί όχι μόνον θα πληρώνουν 22% φόρο από το πρώτο ευρώ, συν βέβαια τις ασφαλιστικές εισφορές, που φτάνουν στο σημείο το 70% του εισοδήματός τους να πηγαίνει ή σε φόρους ή σε εισφορές, αλλά επιπλέον καλούνται να δεχθούν μειωμένες επιδοτήσεις. Άρα αυτοί πηγαίνουν προς ξεκλήρισμα, να ξεπουληθούν δηλαδή στους μεγάλους αγρότες, μεγαλοκαπιταλιστές, που θα έχουν μεγάλες επιχειρηματικές, καπιταλιστικές μονάδες.</seg>
                    <seg xml:id="ParlaMint-GR_2017-01-26-S1-commons.seg236">Αυτό είναι το πρόβλημα και εδώ θα σας καταθέσω κι ένα ψήφισμα που είχαν τώρα οι αγρότες της Λέσβου, που συγκεντρώθηκαν προχθές στην Καλλονή. Ήμουν και παρακολούθησα τη συγκέντρωσή τους και μου έδωσαν το ψήφισμά τους.</seg>
                    <seg xml:id="ParlaMint-GR_2017-01-26-S1-commons.seg237">Η απαίτηση των αγροτών είναι, πρώτον, να υπάρξει η άμεση αποζημίωση στις ζημιές, αυτό που είπαμε προηγουμένως. Επιπλέον, να καθιερωθεί αφορολόγητο 12.000 ευρώ για όλους τους αγρότες και από κει και πέρα να υπάρξει προοδευτική φορολόγηση μέχρι 45% στους μεγαλοαγρότες, να τους δοθεί αφορολόγητο πετρέλαιο.</seg>
                    <seg xml:id="ParlaMint-GR_2017-01-26-S1-commons.seg238">Έχετε τους εφοπλιστές με πενήντα έξι φοροαπαλλαγές, τους δίνετε αφορολόγητο πετρέλαιο και στους αγρότες δεν δίνετε αφορολόγητο πετρέλαιο. Για τους εφοπλιστές ακόμη και το ουίσκι που πίνουν στα γιοτ τους είναι αφορολόγητο. Έλεος! Ένας εφοπλιστής με ενάμισι εκατομμύριο εισοδήματα πληρώνει 10.000 ευρώ φόρο, γιατί τόσο είναι αυτό που αναλογεί στο καράβι, γιατί η φορολογία γίνεται ανάλογα με τους χώρους.</seg>
                    <seg xml:id="ParlaMint-GR_2017-01-26-S1-commons.seg239">Δεν είναι δυνατόν, δηλαδή συνέχεια να πληρώνουν αυτοί - και αυτοί, βέβαια, που πληρώνουν δεν είναι άλλοι από τους μικρούς και τους μεσαίους - για να εξυπηρετηθεί η κερδοφορία του μεγάλου κεφαλαίου. Κι αυτή είναι μια συνειδητή επιλογή που κάνετε και εσείς και η Ευρωπαϊκή Ένωση, βέβαια, η οποία είναι αυτή που, εν πάση περιπτώσει, δίνει τον ρυθμό σε αυτές τις περιπτώσεις.</seg>
                </u>
                <u xml:id="ParlaMint-GR_2017-01-26-S1-commons.u38" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg240">Περιοριστείτε στην ερώτηση, κύριε Τάσσο, γιατί έχετε επεκταθεί.</seg>
                </u>
                <u xml:id="ParlaMint-GR_2017-01-26-S1-commons.u39" ana="#regular" who="#ΤΑΣΣΟΣ_ΤΑΣΣΟΥ_ΣΤΑΥΡΟΣ">
                    <seg xml:id="ParlaMint-GR_2017-01-26-S1-commons.seg241">Άρα, λοιπόν, πέρα από την άμεση αποζημίωση των αγροτών πρέπει να πάρετε και μέτρα, ώστε να ενισχυθεί - αν θέλετε πραγματικά και αυτά που λέτε ισχύουν - η μικρή και η μεσαία αγροτιά.</seg>
                </u>
                <u xml:id="ParlaMint-GR_2017-01-26-S1-commons.u40" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg242">Ο κύριος Υπουργός έχει τον λόγο.</seg>
                </u>
                <u xml:id="ParlaMint-GR_2017-01-26-S1-commons.u41" ana="#regular" who="#ΤΣΙΡΩΝΗΣ_ΓΕΩΡΓΙΟΥ_ΙΩΑΝΝΗΣ">
                    <seg xml:id="ParlaMint-GR_2017-01-26-S1-commons.seg243">Κύριε συνάδελφε, χαίρομαι που στη δευτερολογία σας απαντήσατε πολιτικά, γιατί αποδεικνύει τουλάχιστον ότι όσον αφορά το τεχνικό σκέλος των αποζημιώσεων μάλλον τα πάμε καλά και η απάντησή μου σας κάλυψε. Αφού, λοιπόν, κάνετε πολιτική τοποθέτηση, θα κάνω κι εγώ πολιτική τοποθέτηση.</seg>
                    <seg xml:id="ParlaMint-GR_2017-01-26-S1-commons.seg244">Κατ' αρχάς τα νούμερα που λέτε δεν είναι ακριβώς όπως τα λέτε. Πρώτα απ' όλα, όταν κάποιος έχει ένα άλλο κύριο επάγγελμα και είναι δεύτερο το επάγγελμα του αγρότη, θα ήταν ανισονομία απέναντι στους συναδέλφους του, αν είναι μπακάλης απέναντι στους υπόλοιπους μπακάληδες, αν είχε αυτή την εύνοια, επειδή είναι και αγρότης.</seg>
                    <seg xml:id="ParlaMint-GR_2017-01-26-S1-commons.seg245">Άρα εδώ ανοίγετε ένα ζήτημα, το οποίο είμαι διατεθειμένος να το συζητήσω, παρ' όλο που δεν είναι της αρμοδιότητάς μου, αλλά δεν χωρά, όπως καταλαβαίνετε, σε αυτή την κουβέντα.</seg>
                    <seg xml:id="ParlaMint-GR_2017-01-26-S1-commons.seg246">Στο φορολογικό ξέρετε και ξέρουμε ότι και οι ίδιοι διαμαρτύρονται, γιατί εγώ είμαι κάθε μέρα εκεί με τους αγρότες και μιλάμε.</seg>
                    <seg xml:id="ParlaMint-GR_2017-01-26-S1-commons.seg247">Πριν από λίγο καιρό στη Λέσβο μάς κατηγόρησαν για το αντίθετο από αυτό που μας κατηγορείτε εσείς, δηλαδή ότι εμείς ευνοούμε τον μικρό που δεν νοιάζεται να μεγαλώσει την παραγωγή του - η γνωστή νεοφιλελεύθερη λογική - και κάθεται, λέει, στο καφενείο. Δεν κάθεται όμως, το ξέρετε και το ξέρω. Αντίθετα, τον μεγάλο που είναι ο πυλώνας της οικονομίας και βγάζει 80.000, 100.000, τον χτυπάμε.</seg>
                    <seg xml:id="ParlaMint-GR_2017-01-26-S1-commons.seg248">Δεν μπορεί από τη μια μεριά να λέμε ότι χτυπάμε τον μεγάλο και από την άλλη να χτυπάμε τον μικρό. Ποια αλήθεια ισχύει; Όχι τόση αντίφαση. Οι αγρότες ξέρουν. Όταν πάρουν στο σπίτι τους το χαρτί της εφορίας σε λίγους μήνες, θα καταλάβουν ποιος λέει αλήθεια και ποιος λέει ψέματα.</seg>
                    <seg xml:id="ParlaMint-GR_2017-01-26-S1-commons.seg249">Πρέπει να επισημάνω κάτι, γιατί συνέχεια καταφέρεστε ενάντια στην Ευρωπαϊκή Ένωση, ενώ ξέρετε πάρα πολύ καλά ότι αυτά ακριβώς που ζητάτε σε επιδοτήσεις - και είναι οι άνθρωποι στους δρόμους γι' αυτές τις επιδοτήσεις - είναι κονδύλια της Ευρωπαϊκής Ένωσης. Κουτσή - στραβή, να την αλλάξουμε. Εγώ την έχω κατηγορήσει επανειλημμένα. Δεν είναι αυτό που θέλω, αλλά είναι μια μεγάλη υπερεθνική οντότητα που μπορεί να αντισταθεί στις πολυεθνικές, ενώ καμμία χώρα μεμονωμένα δεν μπορεί, το ξέρετε και το ξέρω.</seg>
                    <seg xml:id="ParlaMint-GR_2017-01-26-S1-commons.seg250">Να πω και κάτι άλλο για να κλείσω. Μιλήσαμε προηγουμένως για τα έντονα καιρικά φαινόμενα και είπαμε ότι είναι καλύτερο το προλαμβάνειν παρά το θεραπεύειν. Σας θυμίζω, λοιπόν, ότι σε αυτήν εδώ την Αίθουσα, ήμασταν πάλι μαζί όταν σας είχα πει ότι η κλιματική αλλαγή είναι εδώ, θα μας χτυπήσει τώρα. Τώρα μας χτυπάει η κλιματική αλλαγή. Δεν θα περιμένουμε πότε θα έρθει ο σοσιαλισμός για να τη θεραπεύσουμε.</seg>
                    <seg xml:id="ParlaMint-GR_2017-01-26-S1-commons.seg251">Ξαφνικά μου λέτε ότι είχαμε φέτος κυκλώνα στην Ηλεία, θεομηνία στην Αχαΐα, τεράστιες καταστροφές. Τα έντονα καιρικά φαινόμενα, που είναι επιστημονικώς αποδεδειγμένα, χτυπάνε σήμερα και χτυπάνε ποιον; Χτυπάνε τον φτωχό και τον αδύναμο, όχι μόνο τον φτωχό και αδύναμο Έλληνα, αλλά τις φτωχές και αδύναμες χώρες.</seg>
                    <seg xml:id="ParlaMint-GR_2017-01-26-S1-commons.seg252">Σας είπα, λοιπόν, να κάνουμε μια συμμαχία για να μπορέσουμε να αμυνθούμε ενάντια στο φαινόμενο που έχουμε εδώ και τώρα, εσείς μας είπατε ότι αυτό δεν μπορεί να γίνει σε συνθήκες καπιταλισμού. Θα περιμένουμε πότε θα έρθει ο σοσιαλισμός για να θεραπεύσουμε το πρόβλημα.</seg>
                </u>
                <u xml:id="ParlaMint-GR_2017-01-26-S1-commons.u42" ana="#regular" who="#ΤΑΣΣΟΣ_ΤΑΣΣΟΥ_ΣΤΑΥΡΟΣ">
                    <seg xml:id="ParlaMint-GR_2017-01-26-S1-commons.seg253">Τα λέτε σε εμάς αυτά τα πράγματα;</seg>
                </u>
                <u xml:id="ParlaMint-GR_2017-01-26-S1-commons.u43" ana="#regular" who="#ΤΣΙΡΩΝΗΣ_ΓΕΩΡΓΙΟΥ_ΙΩΑΝΝΗΣ">
                    <seg xml:id="ParlaMint-GR_2017-01-26-S1-commons.seg254">Δυστυχώς όμως για τον αγρότη μας, τώρα έχουμε τη θεομηνία και έπρεπε τώρα να την αντιμετωπίσουμε, γιατί αυτά τα φαινόμενα θα ενταθούν. Σας το είχα πει τότε. Τη θυμόσαστε την κουβέντα και σας ευχαριστώ.</seg>
                </u>
                <u xml:id="ParlaMint-GR_2017-01-26-S1-commons.u44" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg255">Η τρίτη με αριθμό 91/5-10-2016 ερώτηση του Δ΄ Αντιπροέδρου της Βουλής και Βουλευτή Α΄ Αθηνών της Νέας Δημοκρατίας κ. Νικήτα Κακλαμάνη προς τον Υπουργό Μεταναστευτικής Πολιτικής, σχετικά με το πρόγραμμα ενοικίασης διαμερισμάτων σε πρόσφυγες από την Εταιρεία Ανάπτυξης και Τουριστικής Προβολής Αθηνών (ΕΑΤΑ) δεν θα συζητηθεί λόγω απουσίας του κ. Μουζάλα στο εξωτερικό.</seg>
                    <seg xml:id="ParlaMint-GR_2017-01-26-S1-commons.seg256">Η τρίτη με αριθμό 367/20-1-2017 επίκαιρη ερώτηση πρώτου κύκλου του Βουλευτή Εύβοιας του Λαϊκού Συνδέσμου - Χρυσή Αυγή κ. Νικολάου Μίχου προς τον Υπουργό Εσωτερικών, σχετικά με την «απαράδεκτη εκτόπιση τριάντα έξι χιλιάδων επτακοσίων εξήντα εννέα τέκνων Ελλήνων από τους βρεφονηπιακούς σταθμούς», δεν θα συζητηθεί λόγω κωλύματος του κ. Σκουρλέτη.</seg>
                    <seg xml:id="ParlaMint-GR_2017-01-26-S1-commons.seg257">Θα συζητηθεί η έβδομη με αριθμό 363/19-1-2017 επίκαιρη ερώτηση πρώτου κύκλου του Ζ΄ Αντιπροέδρου της Βουλής και Βουλευτή Α΄ Αθηνών του Ποταμιού κ. Σπυρίδωνος Λυκούδη προς τον Υπουργό Οικονομίας και Ανάπτυξης, σχετικά με τη χορήγηση αδειών για τα καταστήματα υγειονομικού ενδιαφέροντος.</seg>
                    <seg xml:id="ParlaMint-GR_2017-01-26-S1-commons.seg258">Κύριε Λυκούδη, έχετε τον λόγο για δύο λεπτά.</seg>
                </u>
                <u xml:id="ParlaMint-GR_2017-01-26-S1-commons.u45" ana="#regular" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2017-01-26-S1-commons.seg259">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2017-01-26-S1-commons.seg260">Κύριε Υπουργέ, ξέρετε ότι με την παράγραφο 2 του άρθρου 28 του ν.4442, προκειμένου να χορηγηθεί άδεια υγειονομικού ενδιαφέροντος σε κατάστημα που το ζητάει, απαιτείται άδεια από τον προϊστάμενο της αρμόδιας υπηρεσίας του δήμου, στην περιφέρεια του οποίου πρόκειται να λειτουργήσει το κατάστημα, με τη βεβαίωση ότι η συγκεκριμένη δραστηριότητα μπορεί να λειτουργεί στη συγκεκριμένη θέση.</seg>
                    <seg xml:id="ParlaMint-GR_2017-01-26-S1-commons.seg261">Προκειμένου να χορηγηθεί αυτή η βεβαίωση, η αρμόδια υπηρεσία του δήμου οφείλει προηγουμένως να διερευνήσει τις υφιστάμενες χρήσεις γης και άλλους περιορισμούς, να χορηγήσει δε τη βεβαίωση εντός δεκαπέντε ημερών από την υποβολή της σχετικής αίτησης και αν παρέλθει άπρακτη η προαναφερόμενη προθεσμία, θεωρείται ότι η βεβαίωση έχει χορηγηθεί. Αυτό είναι γνωστό. Πάνω σε αυτά τα πατήματα των άρθρων και των παραγράφων προχωράμε.</seg>
                    <seg xml:id="ParlaMint-GR_2017-01-26-S1-commons.seg262">Με βάση τη συζήτηση που έχω κάνει εγώ με τις Κινήσεις Πολιτών στις περιοχές των οποίων υπάρχει ανάπτυξη τέτοιας δραστηριότητας και κυρίως με την ιδιαιτέρως δραστήρια Κίνηση Πολιτών Κολωνακίου, όπου τώρα τελευταία υπάρχει ανάπτυξη πληθώρας καταστημάτων υγειονομικού ενδιαφέροντος, υπάρχει μια ένσταση για το κατά πόσο είναι εύκολο ή μπορεί ή είναι αποτελεσματικό η αρμόδια υπηρεσία του δήμου να εκπληρώσει αυτό το καθήκον, με την έννοια ότι είναι μια διοικητική υπηρεσία που δεν έχει νομική παίδευση. Άρα εξαιρετικά δύσκολα μπορεί να ερμηνεύσει κανονισμούς πολυκατοικιών, χρήσεις γης της περιοχής, για να μπορέσει να παράσχει μια τέτοια βεβαίωση. Υπάρχει, λοιπόν, μια ένσταση σε αυτό το ζήτημα.</seg>
                    <seg xml:id="ParlaMint-GR_2017-01-26-S1-commons.seg263">Και, επίσης, η κίνηση των πολιτών, με την οποία εγώ έχω έρθει σε επαφή κι έχω πάρει τα αντίστοιχα στοιχεία, θεωρεί ότι η κοινή υπουργική απόφαση, που πρόκειται να εκδοθεί, θα μπορούσε να αναγράφει ότι απαιτείται, αλλά και αρκεί, η υποβολή μιας υπεύθυνης δήλωσης σε αυτή την υπηρεσία από τον ενδιαφερόμενο του διαχειριστή της πολυκατοικίας ή του ιδιοκτήτη του χώρου στον οποίο θα εγκατασταθεί το συγκεκριμένο κατάστημα, στην οποία να δηλώνεται ότι ο κανονισμός της πολυκατοικίας ή αν δεν υπάρχει κανονισμός, η πλειοψηφία των ιδιοκτητών των διαμερισμάτων της πολυκατοικίας, δεν απαγορεύει τη χρήση σε αυτό τον χώρο τέτοιου καταστήματος υγειονομικού ενδιαφέροντος.</seg>
                    <seg xml:id="ParlaMint-GR_2017-01-26-S1-commons.seg264">Ίσως, λένε οι πολίτες - και θα ήθελα την απάντησή σας, για να διευκολύνουμε με αυτή τη συζήτηση - θα μπορούσαν ενδεχομένως να ξεπεραστούν γραφειοκρατικές δυσκαμψίες που, κατά τη δική τους άποψη, οφείλονται στο γεγονός ότι δεν έχει ιδιαίτερη δυνατότητα να διερευνήσει αυτά τα ζητήματα η αρμόδια υπηρεσία του δήμου.</seg>
                    <seg xml:id="ParlaMint-GR_2017-01-26-S1-commons.seg265">Στη δευτερολογία μου θα σας πω και μερικά άλλα πράγματα, αλλά νομίζω ότι αυτά είναι τα βασικά.</seg>
                    <seg xml:id="ParlaMint-GR_2017-01-26-S1-commons.seg266">Κι ευχαριστώ εκ των προτέρων, κύριε Υπουργέ.</seg>
                </u>
                <u xml:id="ParlaMint-GR_2017-01-26-S1-commons.u46" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg267">Τον λόγο έχει ο κ. Χαρίτσης.</seg>
                </u>
                <u xml:id="ParlaMint-GR_2017-01-26-S1-commons.u47" ana="#regular" who="#ΑΛΕΞΑΝΔΡΟΣ_ΧΑΡΙΤΣΗΣ">
                    <seg xml:id="ParlaMint-GR_2017-01-26-S1-commons.seg268">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2017-01-26-S1-commons.seg269">Κύριε Λυκούδη, θα μου επιτρέψετε να πω ότι δεν μου αρέσουν οι πολύ βαρύγδουπες εκφράσεις, αλλά στη συγκεκριμένη περίπτωση, για τον ν.4442/2016, τον οποίο ψηφίσαμε μόλις πριν από λίγο καιρό, τον Νοέμβριο του 2016, μπορούμε να μιλήσουμε για μια μεταρρυθμιστική τομή. Και γιατί μπορούμε να μιλήσουμε για μια μεταρρυθμιστική τομή;</seg>
                    <seg xml:id="ParlaMint-GR_2017-01-26-S1-commons.seg270">Διότι πέρα από τις όποιες επιμέρους διατάξεις και προβλέψεις του συγκεκριμένου νόμου, αλλάζει η φιλοσοφία ακριβώς της διαδικασίας αδειοδότησης. Περνάμε, δηλαδή, από μια διαδικασία εκ των προτέρων αδειοδότησης μέσα από γραφειοκρατικές και χρονοβόρες διαδικασίες, οι οποίες, αν θέλετε, δυσχέραιναν και τη λειτουργία και την αδειοδότηση των επιχειρήσεων, αλλά και την προστασία του δημοσίου συμφέροντος, σε μια διαδικασία η οποία περιλαμβάνει την αδειοδότηση σε πραγματικές συνθήκες λειτουργίας των επιχειρήσεων εκ των υστέρων - δηλαδή ex post διαδικασία αδειοδότησης - η οποία λαμβάνει υπ' όψιν, λοιπόν, ακριβώς τον τρόπο λειτουργίας σε πραγματικές συνθήκες και όχι σε συνθήκες που πολλές φορές βάσει της γραφειοκρατίας ήταν εικονικές.</seg>
                    <seg xml:id="ParlaMint-GR_2017-01-26-S1-commons.seg271">Αυτό νομίζουμε ότι αποτελεί μια σημαντική τομή που θα δώσει τη δυνατότητα στις επιχειρήσεις να λειτουργήσουν σε ένα οικονομικό περιβάλλον πιο ευνοϊκό γι' αυτές.</seg>
                    <seg xml:id="ParlaMint-GR_2017-01-26-S1-commons.seg272">Σε σχέση με την ερώτηση που κάνετε για τα καταστήματα υγειονομικού ενδιαφέροντος και τις αρμοδιότητες των δήμων, νομίζω ότι αυτό είναι ένα θέμα το οποίο είχαμε συζητήσει και κατά τη διαδικασία διαβούλευσης του νομοσχεδίου στην αρμόδια επιτροπή της Βουλής, αλλά θα μου επιτρέψετε να επαναλάβω κάποια πράγματα τα οποία είχαμε πει κι εκεί.</seg>
                    <seg xml:id="ParlaMint-GR_2017-01-26-S1-commons.seg273">Η χορήγηση της άδειας από την Επιτροπή Ποιότητας Ζωής, από την οποία γινόταν μέχρι σήμερα, από ένα αιρετό όργανο δηλαδή, γινόταν με μια ad hoc διαδικασία, η οποία πολλές φορές δεν ακολουθούσε, αν θέλετε, μια τυπική διαδικασία αδειοδότησης. Το σημαντικό, όμως, στοιχείο είναι ότι οι αιρετοί εκπρόσωποι της αυτοδιοίκησης, οι αιρετοί εκπρόσωποι του δήμου παραμένουν υπεύθυνοι για τον σχεδιασμό και τον συντονισμό όλης της διαδικασίας αδειοδότησης στην περιοχή ευθύνης τους, στα όρια του δήμου τους.</seg>
                    <seg xml:id="ParlaMint-GR_2017-01-26-S1-commons.seg274">Στη θέση, όμως, της προέγκρισης, ακριβώς για να έχουμε μια διαδικασία, η οποία θα είναι τεχνικά άρτια, αντικειμενική και διάφανη, προχωρούμε στη διαδικασία αυτή που ακολουθείται και για την οποία υπεύθυνη και αρμόδια είναι η ίδια ακριβώς υπηρεσία, η οποία, έτσι κι αλλιώς, και στο προηγούμενο καθεστώς, ήταν η υπηρεσία η οποία εισηγείτο στην Επιτροπή Ποιότητας Ζωής του δημοτικού συμβουλίου για την αδειοδότηση.</seg>
                    <seg xml:id="ParlaMint-GR_2017-01-26-S1-commons.seg275">Δεν αλλάζει, λοιπόν, αν θέλετε, ο χαρακτήρας και ο φόρτος εργασίας της συγκεκριμένης υπηρεσίας. Αυτό το οποίο αλλάζει είναι ότι από την απλή εισήγηση πλέον προχωρούμε στην ολοκλήρωση της διαδικασίας από την ίδια την αρμόδια υπηρεσία, με έναν τρόπο διοικητικό και αντικειμενικό και όχι βεβαίως, με τις υποκειμενικότητες που πολλές φορές συνεπάγεται μια διαδικασία από ένα αιρετό σώμα.</seg>
                    <seg xml:id="ParlaMint-GR_2017-01-26-S1-commons.seg276">Σε σχέση τώρα με το ζήτημα των εγγράφων και των δικαιολογητικών που συνυποβάλλονται, να σας πω ότι, όπως προβλέπει άλλωστε ο σχετικός νόμος, προχωρά η διαδικασία έκδοσης της σχετικής κοινής υπουργικής απόφασης από τα συναρμόδια υπουργεία.</seg>
                    <seg xml:id="ParlaMint-GR_2017-01-26-S1-commons.seg277">Σε σχέση με το δικαιολογητικό που θα απαιτείται για την ίδρυση καταστήματος υγειονομικού ενδιαφέροντος σε πολυκατοικία, πράγματι σε περίπτωση που υπάρχει ο κανονισμός της πολυκατοικίας, όπως κι εσείς αναφέρετε στην ερώτησή σας και μόλις είπατε, θα απαιτείται μια υπεύθυνη δήλωση ότι ο κανονισμός δεν απαγορεύει τη λειτουργία καταστήματος υγειονομικού ενδιαφέροντος.</seg>
                    <seg xml:id="ParlaMint-GR_2017-01-26-S1-commons.seg278">Σε περίπτωση που δεν υπάρχει τέτοιος κανονισμός, εξετάζονται αυτή τη στιγμή διάφορες προτάσεις. Ανάμεσά τους είναι και η πρόταση την οποία καταθέσατε και εσείς. Βεβαίως είμαστε ανοικτοί και σε άλλες προτάσεις οι οποίες μπορεί να κατατεθούν και από τους φορείς και από την Κοινωνία των Πολιτών, οι οποίοι ενδιαφέρονται για το συγκεκριμένο ζήτημα.</seg>
                </u>
                <u xml:id="ParlaMint-GR_2017-01-26-S1-commons.u48" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg279">Ευχαριστούμε, κύριε Υπουργέ. Έχετε και τη δευτερολογία σας.</seg>
                    <seg xml:id="ParlaMint-GR_2017-01-26-S1-commons.seg280">Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας ΕΛΕΥΘΕΡΙΟΣ ΒΕΝΙΖΕΛΟΣ και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, δεκαέξι μαθήτριες και μαθητές και δύο εκπαιδευτικοί συνοδοί τους από το 1ο Δημοτικό Σχολείο Αγίου Ιωάννη Ρέντη.</seg>
                    <seg xml:id="ParlaMint-GR_2017-01-26-S1-commons.seg281">Η Βουλή τούς καλωσορίζει.</seg>
                    <seg xml:id="ParlaMint-GR_2017-01-26-S1-commons.seg282">Τον λόγο έχει ο κ. Σπυρίδων Λυκούδης.</seg>
                </u>
                <u xml:id="ParlaMint-GR_2017-01-26-S1-commons.u49" ana="#regular" who="#ΛΥΚΟΥΔΗΣ_ΔΙΟΝΥΣΙΟΥ_ΣΠΥΡΙΔΩΝ">
                    <seg xml:id="ParlaMint-GR_2017-01-26-S1-commons.seg283">Κύριε Υπουργέ, νομίζω ότι από το περιεχόμενο της ερώτησης αλλά και από τον τρόπο και το ύφος μου με το οποίο παρουσιάστηκε η ερώτηση, αντιλαμβάνεστε ότι το μόνο πράγμα που δεν επιδιώκω, είναι να αναπτύξουμε αντιθέσεις επ' αυτού. Αντιθέτως θέλω να σας πω, ότι αναμφισβήτητα συμφωνώ μαζί σας ότι επιχειρήθηκε στη Βουλή - με όλους μας και από όλους - μια νομοθέτηση τέτοια, που να τακτοποιεί ζητήματα που δεν ήταν τακτοποιημένα από το παρελθόν. Το ζήτημα είναι να δούμε, αν υπάρχουν πλευρές που πρέπει να δούμε ξανά και αν υπάρχουν ζητήματα που πρέπει να καλυτερέψουμε. Αυτό το νόημα έχει η ερώτηση.</seg>
                    <seg xml:id="ParlaMint-GR_2017-01-26-S1-commons.seg284">Κοιτάξτε, θα σας πω κάτι που το αντιλαμβάνεστε. Κατ' αρχάς ας ξεκινήσουμε από μία παραδοχή. Ο λαός μας είναι ένας λαός με κοινωνικότητα. Οι άνθρωποι θέλουν να συναντιούνται, να βρίσκονται σε μέρη όπου μπορούν να ψυχαγωγούνται, να μιλάνε ή να περνούν την ώρα τους στον ελεύθερο χρόνο τους. Ένας τέτοιος λαός είμαστε. Δεν είμαστε λαός κλεισμένος στα σπίτια του. Όμως αυτό δεν σημαίνει ότι μία πόλη που έχει την ανάγκη να κατοικηθεί και στην οποία θα αναπτυχθούν και βιοτεχνίες και επαγγέλματα, πρέπει να αισθανθεί το μεγάλο βάρος μόνο αυτής της πλευράς της κοινωνικότητας, δηλαδή αυτής που έχει σχέση με τα κέντρα υγειονομικού ενδιαφέροντος. Αυτό είναι σαφές. Πρέπει να το προλάβουμε, γιατί προφανώς οι άνθρωποι έχουν την ανάγκη να βγουν από τα σπίτια τους, αλλά θέλουν πάρα πολύ κι όταν μένουν στα σπίτια τους να μένουν στα σπίτια τους και να μη συνεχίζουν να είναι στα κέντρα υγειονομικού ενδιαφέροντος, νομίζοντας ότι έχουν πάει στα σπίτια τους. Αυτή είναι μία παραδοχή που νομίζω ότι την κάνουμε όλοι.</seg>
                    <seg xml:id="ParlaMint-GR_2017-01-26-S1-commons.seg285">Εγώ ξέρω ότι γίνονται προσπάθειες. Εχθές κιόλας - δεν ξέρω πώς ρυθμίζονται οι κυβερνητικές αρμοδιότητες - ο καλός φίλος Κώστας Πουλάκης, ο Γραμματέας του Υπουργείου Εσωτερικών, μου είπε ότι ασχολείται με το θέμα και ότι έχει έρθει σε επαφή με τις κινήσεις των πολιτών. Άρα είμαστε σε μία διαδικασία στο πλαίσιο της οποίας πολλά πράγματα μπορούν να λυθούν.</seg>
                    <seg xml:id="ParlaMint-GR_2017-01-26-S1-commons.seg286">Όμως θα ήθελα ακόμα να σας επισημάνω κάτι μήπως υπάρχει καμμία απάντηση. Η γνωστοποίηση αυτής της διαδικασίας προβλέπεται να πραγματοποιείται αποκλειστικά μέσω του Ολοκληρωμένου Πληροφοριακού Συστήματος Άσκησης Δραστηριότητας και Ελέγχων του άρθρου 14. Όμως νομίζω - υποθέτω ότι το ξέρετε - ότι έχει προκαλέσει ενστάσεις στους Οργανισμούς Τοπικής Αυτοδιοίκησης σχετικά με την εφαρμογή του. Ειλικρινά δεν είμαι ο καταλληλότερος, για να σας πω ποιες πλευρές είναι αυτές που αμφισβητούνται από τους αυτοδιοικητικούς φορείς. Όμως θα ήθελα να μου πείτε, αν ξέρετε, πώς μπορούν να ξεπεραστούν προβλήματα τα οποία θέτουν οι αυτοδιοικητικοί φορείς.</seg>
                    <seg xml:id="ParlaMint-GR_2017-01-26-S1-commons.seg287">Τέλος, κλείνω επαναλαμβάνοντας αυτό που είπα στην αρχή. Εγώ είμαι ένας άνθρωπος που γεννήθηκα και μεγάλωσα στην Αθήνα. Τη ζω, την ξέρω και την αγαπώ σαν πόλη. Υπάρχει ένα ζήτημα. Πώς μπορούμε να κάνουμε την Αθήνα να μην είναι μία σκοτεινή πόλη; Εμένα με πιάνει η καρδιά μου, όταν ανεβοκατεβαίνω την Πανεπιστημίου και την Σταδίου τη νύχτα. Δεν ήταν έτσι η Αθήνα όταν ήμουν εγώ νέος. Σήμερα είναι δύο σκοτεινοί μεγάλοι δρόμοι. Δεν θέλω να είναι έτσι η Αθήνα. Όμως, παράλληλα, πρέπει να δούμε, πώς οι κάτοικοι της Αθήνας μαζί με την ανάγκη να κοινωνικοποιήσουν τα ενδιαφέροντά τους, θα μπορούν να βιώνουν την Αθήνα και μέσα στα σπίτια τους, να μπορούν δηλαδή να κοιμηθούν δηλαδή κάποια στιγμή. Αυτό εννοώ.</seg>
                </u>
                <u xml:id="ParlaMint-GR_2017-01-26-S1-commons.u50" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg288">Ορίστε, κύριε Υπουργέ, έχετε τον λόγο.</seg>
                </u>
                <u xml:id="ParlaMint-GR_2017-01-26-S1-commons.u51" ana="#regular" who="#ΑΛΕΞΑΝΔΡΟΣ_ΧΑΡΙΤΣΗΣ">
                    <seg xml:id="ParlaMint-GR_2017-01-26-S1-commons.seg289">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2017-01-26-S1-commons.seg290">Κύριε Λυκούδη, θα συμφωνήσω με όλα όσα είπατε στη δευτερολογία σας. Κατ' αρχάς να πω - και νομίζω ότι αυτό δεν είναι μόνο ένα ρητορικό σχήμα - ότι αυτό αποτυπώθηκε και στην προσπάθεια που κάναμε την τελευταία ημέρα ψήφισης του νομοσχεδίου στην Ολομέλεια πλέον, όταν καταθέσαμε νομοτεχνικές βελτιώσεις, οι οποίες είχαν λάβει υπ' όψιν τους, ακριβώς τη συζήτηση η οποία είχε προηγηθεί και στην αρμόδια επιτροπή και στη διαβούλευση των φορέων, έτσι ώστε να ενσωματώσουμε σχόλια και παρατηρήσεις οι οποίες, πράγματι, κινούνταν σε μία σωστή κατεύθυνση και μας βοήθησαν να ενισχύσουμε την ορθότητα του νομοσχεδίου.</seg>
                    <seg xml:id="ParlaMint-GR_2017-01-26-S1-commons.seg291">Άρα με αυτή την έννοια ο διάλογος αυτός αποδείχθηκε πάρα πολύ εποικοδομητικός. Βεβαίως είχα πει και τότε ότι η διαδικασία αυτή είναι δυναμική. Μιλάμε για ένα νομοσχέδιο, το οποίο εξελίσσεται και υλοποιείται συν τω χρόνω και σταδιακά, άρα υπόκειται και σε βελτιώσεις, όταν και όπου αυτό απαιτείται. Βεβαίως είμαστε και παραμένουμε πάντα ανοιχτοί σε προτάσεις για τη βελτίωσή του.</seg>
                    <seg xml:id="ParlaMint-GR_2017-01-26-S1-commons.seg292">Συμφωνώ, επίσης, μαζί σας ότι δεν μπορούμε να συζητάμε, ειδικά όταν μιλάμε για επιχειρήσεις και για καταστήματα υγειονομικού ενδιαφέροντος, για επιχειρηματική δραστηριότητα, η οποία βρίσκεται στον αντίποδα ή προσκρούει, αν θέλετε, στο δημόσιο συμφέρον, το οποίο στη συγκεκριμένη περίπτωση εκφράζεται και από το δικαίωμα των πολιτών να διαβιούν σε συνθήκες ηρεμίας και σε συνθήκες, ας πούμε, οικιακής ειρήνης. Αυτό είναι αναφαίρετο δικαίωμα και συνταγματικά κατοχυρωμένο δικαίωμα των πολιτών και κανένας δεν μπορεί να τους το αφαιρέσει.</seg>
                    <seg xml:id="ParlaMint-GR_2017-01-26-S1-commons.seg293">Άρα εκεί πρέπει να βρούμε μια ισορροπία, μεταξύ της δυνατότητας που πρέπει να δώσουμε στην ανάπτυξη τέτοιων δραστηριοτήτων, αλλά βεβαίως και της προάσπισης της ποιότητας ζωής των πολιτών. Θεωρούμε ότι αυτό επιτυγχάνεται με το συγκεκριμένο νομοσχέδιο, επιτυγχάνεται με τις συγκεκριμένες ρυθμίσεις, οι οποίες αντικειμενοποιούν τις διαδικασίες έκδοσης των αδειών.</seg>
                    <seg xml:id="ParlaMint-GR_2017-01-26-S1-commons.seg294">Βεβαίως επειδή η δευτερογενής νομοθεσία τώρα προετοιμάζεται και βρίσκεται σε διαδικασία εκπόνησης, κάθε πρόταση είναι αποδεκτή προς συζήτηση για περαιτέρω βελτιώσεις.</seg>
                    <seg xml:id="ParlaMint-GR_2017-01-26-S1-commons.seg295">Τώρα σε σχέση με το Ολοκληρωμένο Πληροφοριακό Σύστημα το οποίο αναφέρατε, θέλω να πω το εξής. Το Ολοκληρωμένο Πληροφοριακό Σύστημα Άσκησης Δραστηριοτήτων και Ελέγχων, το ΟΠΣ - ΑΔΕ, αποτελεί μια πολύ βασική πρόβλεψη του νόμου, ένα πολύ βασικό μεταρρυθμιστικό στοιχείο του νόμου, γιατί ακριβώς μας δίνει τη δυνατότητα να ψηφιοποιήσουμε πλήρως όλη αυτή τη διαδικασία της αδειοδότησης.</seg>
                    <seg xml:id="ParlaMint-GR_2017-01-26-S1-commons.seg296">Ακόμα πιο σημαντικό είναι το γεγονός, ότι μέσω αυτής της ψηφιοποίησης μπορούν τα συστήματα τα οποία καταγράφουν τις διαδικασίες και τις επιχειρήσεις οι οποίες αδειοδοτούνται, να επικοινωνούν, να διαλειτουργούν με άλλα αντίστοιχα συστήματα του ευρύτερου δημόσιου τομέα και με συστήματα όπως είναι το TAXIS, όπως είναι το ΓΕΜΗ.</seg>
                    <seg xml:id="ParlaMint-GR_2017-01-26-S1-commons.seg297">Άρα πατάσσεται η γραφειοκρατία, αίρονται, αν θέλετε, και προβλήματα που υπήρχαν στο παρελθόν με διαδικασίες αδιαφανείς και με εξωγενείς παρεμβάσεις σε όλες τις διαδικασίες αδειοδότησης.</seg>
                    <seg xml:id="ParlaMint-GR_2017-01-26-S1-commons.seg298">Νομίζουμε ότι είναι ένα σύστημα, το οποίο έχει αντιμετωπιστεί από το μεγαλύτερο μέρος των εμπλεκόμενων φορέων πάρα πολύ θετικά. Υπάρχουν ζητήματα, βεβαίως, εκεί που πρέπει να δούμε, σε σχέση με την ενδιάμεση κατάσταση μέχρι την πλήρη υλοποίηση του συγκεκριμένου εργαλείου. Αυτά τα αντιμετωπίζουμε. Τα προβλέπει άλλωστε και ο νόμος. Υπάρχει πρόβλεψη, λοιπόν, για υποκατάσταση και με ένα μικρότερο πληροφοριακό σύστημα, μικρότερου εύρους για την ενδιάμεση αυτή περίοδο.</seg>
                    <seg xml:id="ParlaMint-GR_2017-01-26-S1-commons.seg299">Νομίζουμε ότι η εισαγωγή αυτής της ρύθμισης για το Ολοκληρωμένο Πληροφοριακό Σύστημα, αφ' ενός θα επιταχύνει τις διαδικασίες αδειοδότησης και αφ' ετέρου θα δώσει τη δυνατότητα για πλήρη διαφάνεια στη συλλογή και καταγραφή των αντίστοιχων στοιχείων και για επικοινωνία με τις αρμόδιες υπηρεσίες άλλων δημόσιων οργανισμών.</seg>
                </u>
                <u xml:id="ParlaMint-GR_2017-01-26-S1-commons.u52" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg300">Ευχαριστούμε.</seg>
                    <seg xml:id="ParlaMint-GR_2017-01-26-S1-commons.seg301">Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ» και ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής, είκοσι μαθήτριες και μαθητές και μία εκπαιδευτικός συνοδός τους από το 3ο Δημοτικό Σχολείο Αλίμου, την πατρίδα του Θουκυδίδη.</seg>
                    <seg xml:id="ParlaMint-GR_2017-01-26-S1-commons.seg302">Η Βουλή σάς καλωσορίζει.</seg>
                    <seg xml:id="ParlaMint-GR_2017-01-26-S1-commons.seg303">Θα συζητηθεί η δέκατη τρίτη με αριθμό 320/9-1-2017 επίκαιρη ερώτηση δεύτερου κύκλου του Βουλευτή Φλωρίνης της Νέας Δημοκρατίας κ. Ιωάννη Αντωνιάδη προς τον Υπουργό Οικονομίας και Ανάπτυξης, σχετικά με την πορεία των έργων και των μελετών για το 5ο ΣΕΣ (ΕΣΠΑ) στο Νομό Φλώρινας.</seg>
                    <seg xml:id="ParlaMint-GR_2017-01-26-S1-commons.seg304">Κύριε Αντωνιάδη, έχετε τον λόγο για δύο λεπτά.</seg>
                </u>
                <u xml:id="ParlaMint-GR_2017-01-26-S1-commons.u53" ana="#regular" who="#ΑΝΤΩΝΙΑΔΗΣ_ΔΗΜΗΤΡΙΟΥ_ΙΩΑΝΝΗΣ">
                    <seg xml:id="ParlaMint-GR_2017-01-26-S1-commons.seg305">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2017-01-26-S1-commons.seg306">Κατ' αρχάς πριν μπω στην ουσία της επίκαιρης, θέλω να καταδικάσω από το Βήμα της Βουλής τις αχαρακτήριστες και τις απαράδεκτες δηλώσεις του νέου Προέδρου του Ευρωκοινοβουλίου περί ταύτισης της ιστορίας της Μακεδονίας και του Μεγάλου Αλεξάνδρου με τα Σκόπια, σε πρόσφατη επίσκεψη. Ο άνθρωπος είναι ανιστόρητος και επικίνδυνος.</seg>
                    <seg xml:id="ParlaMint-GR_2017-01-26-S1-commons.seg307">Και έρχομαι στην ουσία της επίκαιρης ερώτησης.</seg>
                    <seg xml:id="ParlaMint-GR_2017-01-26-S1-commons.seg308">Κύριε Υπουργέ, ο Νομός Φλώρινας είναι πρωταθλητής στην ανεργία σε επίπεδο βόρειας Ελλάδας και όχι μόνο. Οι αγροτοκτηνοτρόφοι βρίσκονται σε απόγνωση με τις χαμηλές τιμές γάλακτος και δημητριακών και το υψηλό κόστος παραγωγής. Οι επιχειρήσεις κλείνουν η μια μετά την άλλη, τα λιγνιτωρυχεία έχουν σταματήσει τη λειτουργία τους, με αποτέλεσμα εκατοντάδες οικογένειες να έχουν χάσει τη δουλειά τους, η ΔΕΗ - λιγνίτης και τα θερμοηλεκτρικά εργοστάσια βρίσκονται σε πλήρη απαξίωση, μετατρέποντας την περιοχή σε πραγματικά καμένη γη. Ο ιδιωτικός τομέας είναι πλήρως απαξιωμένος και βρίσκεται σε κατάρρευση.</seg>
                    <seg xml:id="ParlaMint-GR_2017-01-26-S1-commons.seg309">Αυτή τη στιγμή, που η πολιτεία θα μπορούσε να στηρίξει την τοπική οικονομία και τη δημιουργία θέσεων εργασίας με κατασκευή διαφόρων δημοσίων έργων, έργων υποδομής μέσα από διάφορα προγράμματα, όπως είναι το 5ο ΣΕΣ αλλά και το Πρόγραμμα Δημοσίων Επενδύσεων, διαπιστώνουμε με λύπη ότι στον Νομό Φλώρινας δεν εκτελείται ούτε ένα έργο.</seg>
                    <seg xml:id="ParlaMint-GR_2017-01-26-S1-commons.seg310">Κατόπιν των ανωτέρω ερωτάται ο κύριος Υπουργός, πρώτον, αν υπάρχει έστω και ένα έργο που να εκτελείται αυτή τη στιγμή μέσα από το 5ο ΣΕΣ ή από το Πρόγραμμα Δημοσίων Επενδύσεων στον Νομό Φλώρινας. Δεύτερον, αν υπάρχουν ώριμες προτάσεις για έργα από τοπικούς φορείς, Δήμο Φλώρινας, Αμυνταίου και Πρεσπών και στην Περιφέρεια Δυτικής Μακεδονίας και άλλους φορείς; Και τρίτον, εκπονούνται μελέτες από την πλευρά της Κυβέρνησης ή υπάρχουν έστω προτάσεις για εκπόνηση μελετών;</seg>
                    <seg xml:id="ParlaMint-GR_2017-01-26-S1-commons.seg311">Σταματώ εδώ και θα συνεχίσω στη δευτερολογία μου.</seg>
                </u>
                <u xml:id="ParlaMint-GR_2017-01-26-S1-commons.u54" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg312">Τον λόγο έχει ο κ. Χαρίτσης.</seg>
                </u>
                <u xml:id="ParlaMint-GR_2017-01-26-S1-commons.u55" ana="#regular" who="#ΑΛΕΞΑΝΔΡΟΣ_ΧΑΡΙΤΣΗΣ">
                    <seg xml:id="ParlaMint-GR_2017-01-26-S1-commons.seg313">Ευχαριστώ κύριε Πρόεδρε.</seg>
                    <seg xml:id="ParlaMint-GR_2017-01-26-S1-commons.seg314">Κύριε Αντωνιάδη, νομίζω πως θα συμφωνήσουμε, ότι η προσπάθεια η οποία γίνεται για την αξιοποίηση όλων των χρηματοδοτικών εργαλείων, έχει δύο βασικά στοιχεία. Το πρώτο, είναι βεβαίως η αντιμετώπιση των συνεπειών της κρίσης των τελευταίων έξι - επτά χρόνων και τα προβλήματα που αυτή η κρίση επισυσσώρευσε στο σύνολο της χώρας αλλά και της τοπικής κοινωνίας, όπως είναι και η κοινωνία της Φλώρινας.</seg>
                    <seg xml:id="ParlaMint-GR_2017-01-26-S1-commons.seg315">Όμως υπάρχει και ένα δεύτερο πρόβλημα, που έχει να κάνει με δομικές παθογένειες του παραγωγικού συστήματος και τον τρόπο με τον οποίο είχε συγκροτηθεί το παραγωγικό σύστημα και τις προηγούμενες περιόδους, δηλαδή τις περιόδους προ της κρίσης.</seg>
                    <seg xml:id="ParlaMint-GR_2017-01-26-S1-commons.seg316">Η προσπάθεια, λοιπόν, που γίνεται τόσο από το νέο ΕΣΠΑ όσο και από το Πρόγραμμα Δημοσίων Επενδύσεων, τον αναπτυξιακό νόμο αλλά και τα νέα χρηματοδοτικά εργαλεία τα οποία έχουμε δημιουργήσει, προσπαθεί ακριβώς να απαντήσει και στις δύο αυτές παράλληλες, ταυτόχρονες αν θέλετε, προκλήσεις.</seg>
                    <seg xml:id="ParlaMint-GR_2017-01-26-S1-commons.seg317">Τώρα για να έρθω συγκεκριμένα στο ερώτημά σας για τον Νομό Φλώρινας, συνολικά από το Πρόγραμμα Δημοσίων Επενδύσεων το συγχρηματοδοτούμενο και εθνικό σκέλος του Προγράμματος Δημοσίων Επενδύσεων, υλοποιούνται για τον Νομό της Φλώρινας έργα συνολικού προϋπολογισμού 195 εκατομμυρίων ευρώ.</seg>
                    <seg xml:id="ParlaMint-GR_2017-01-26-S1-commons.seg318">Σε αυτά, βεβαίως, πρέπει να προσθέσουμε και έργα τα οποία υλοποιούνται στο επίπεδο της περιφέρειας και είναι διανομαρχιακά, καλύπτουν δηλαδή περισσότερους από έναν νομούς και τα οποία έχουν συνολικό προϋπολογισμό 316 εκατομμύρια ευρώ. Σημαντικό μέρος βέβαια από αυτά θα κατατεθεί στο Νομό της Φλώρινας. Και αναφέρομαι σε έργα αντιπλημμυρικά, σε έργα διαχείρισης απορριμμάτων κ.λπ..</seg>
                    <seg xml:id="ParlaMint-GR_2017-01-26-S1-commons.seg319">Όσον αφορά τώρα την Περιφέρεια Δυτικής Μακεδονίας, η οποία είναι, πράγματι, μια περιφέρεια με πολλές ιδιαιτερότητες και πάρα πολλά προβλήματα και πολλές, επιτρέψτε μου να πω, ανισορροπίες παραγωγικές και εισοδηματικές, ενδοπεριφερειακές, υπήρξε η πρόβλεψη το 2016, οι πόροι του εθνικού σκέλους του Προγράμματος Δημοσίων Επενδύσεων να αυξηθούν κατά 150%, από 4,6 εκατομμύρια ευρώ σε 11,5 εκατομμύρια ευρώ.</seg>
                    <seg xml:id="ParlaMint-GR_2017-01-26-S1-commons.seg320">Με την πρόβλεψη που είχαμε στον προϋπολογισμό του 2017 για συνολική αύξηση του Προγράμματος Δημοσίων Επενδύσεων - γενναία αύξηση για πρώτη φορά μετά από μια δεκαετία - από τα 750 εκατομμύρια στο 1 δισεκατομμύριο ευρώ, μας δίνεται, βεβαίως, η δυνατότητα για περαιτέρω αύξηση των πόρων από το εθνικό Πρόγραμμα Δημοσίων Επενδύσεων για όλες τις περιοχές της χώρας, για όλες τις περιφέρειες και δη για περιοχές με τα προβλήματα που έχει και ο Νομός της Φλώρινας.</seg>
                    <seg xml:id="ParlaMint-GR_2017-01-26-S1-commons.seg321">Τώρα σε σχέση με τον αναπτυξιακό νόμο, θα μου επιτρέψετε να πω ότι, όπως γνωρίζετε πάρα πολύ καλά, τα ποσοστά ενισχύσεων από τον χάρτη περιφερειακών ενισχύσεων εκπονούνται και ορίζονται σε ευρωπαϊκό επίπεδο.</seg>
                    <seg xml:id="ParlaMint-GR_2017-01-26-S1-commons.seg322">Από εκεί και πέρα όμως, θα πρέπει να είναι σαφές ότι από 1-1-2017 που ισχύει ο αναθεωρημένος χάρτης περιφερειακών ενισχύσεων, το ποσοστό για την Περιφέρεια Δυτικής Μακεδονίας έχει αυξηθεί από το 15% στο 25%. Μάλιστα, για τον Νομό Φλώρινας έχει προβλεφθεί να ανήκει σε εκείνες τις ειδικές κατηγορίες ενίσχυσης του νέου αναπτυξιακού νόμου, που ψηφίσαμε τον περασμένο Μάιο, έτσι ώστε να επωφελείται από τα ευνοϊκά κίνητρα, τα οποία δίνει ο νόμος στο πλαίσιο του χάρτη περιφερειακών ενισχύσεων.</seg>
                    <seg xml:id="ParlaMint-GR_2017-01-26-S1-commons.seg323">Στη δευτερολογία μου θα επανέλθω και με περισσότερα στοιχεία…</seg>
                </u>
                <u xml:id="ParlaMint-GR_2017-01-26-S1-commons.u56" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg324">Ορίστε, κύριε Αντωνιάδη, έχετε τον λόγο.</seg>
                </u>
                <u xml:id="ParlaMint-GR_2017-01-26-S1-commons.u57" ana="#regular" who="#ΑΝΤΩΝΙΑΔΗΣ_ΔΗΜΗΤΡΙΟΥ_ΙΩΑΝΝΗΣ">
                    <seg xml:id="ParlaMint-GR_2017-01-26-S1-commons.seg325">Κύριε Υπουργέ, θέλω να κάνω τρεις διαπιστώσεις και τρεις προτάσεις. Παράδοξο πρώτο: Στη Φλώρινα, αυτή τη στιγμή έχει ένα μέτρο χιόνι, όταν σε τριάντα πέντε χιλιόμετρα απόσταση από εκεί δεν υπάρχει ούτε ίχνος χιονιού, με ό,τι αυτό σημαίνει, καταστροφές στις στέγες, στις επιχειρήσεις, στις αγροτικές εγκαταστάσεις.</seg>
                    <seg xml:id="ParlaMint-GR_2017-01-26-S1-commons.seg326">Παράδοξο δεύτερο: Τα σχολεία της Φλώρινας παίρνουν τα ίδια για λειτουργικά έξοδα με τα σχολεία των Αθηνών και της Κρήτης, τουτέστιν ίδια χρήματα για πετρέλαιο, για θέρμανση, όταν εκεί ανάβουν οι λέβητες από τον Σεπτέμβρη και ο χειμώνας στην Αθήνα έρχεται τον Ιανουάριο.</seg>
                    <seg xml:id="ParlaMint-GR_2017-01-26-S1-commons.seg327">Έρχομαι στο πιο σημαντικό, που έχει σχέση με την επίκαιρη, το παράδοξο τρίτο, που έχει σχέση με το ΕΣΠΑ. Στη Φλώρινα, αυτή τη στιγμή, κάτω από τα πόδια μας, υπάρχει πλούτος 30 δισεκατομμυρίων. Είναι ο λιγνίτης και το ρεύμα, το οποίο παράγεται με τα εργοστάσια της ΔΕΗ. Επί δεκαετίες όλο αυτό το ρεύμα, όλος αυτός ο πλούτος διαχέεται σε όλη την Ελλάδα, έχει συμβάλει στην ανάπτυξη και εν τέλει, στον εκπολιτισμό όλης της Ελλάδας, η περιοχή δεν έχει πάρει τίποτα, οι κάτοικοι είναι φτωχοί και άνεργοι και το χειρότερο από όλα ποιο είναι; Ότι, όχι μόνο δεν έχει πάρει τίποτα, αλλά χάνει κάθε δεκαετία, γιατί ο πλούτος αυτός χρεώνεται σε εμάς πλασματικά, φαινόμαστε πλούσιοι, ανήκουμε σε μία από τις τρεις πλούσιες περιφέρειες της χώρας και χάνουμε κονδύλια από το ΕΣΠΑ για τις υποδομές, από τα προγράμματα του ΕΣΠΑ για την καταπολέμηση της ανεργίας, από τον αναπτυξιακό νόμο, τον οποίο πολύ καλά κάνατε και τον αναφέρατε και θα τον δούμε στη συνέχεια και δεν το αναφέρω.</seg>
                    <seg xml:id="ParlaMint-GR_2017-01-26-S1-commons.seg328">Έρχεται η πολιτεία να πει τι; Όντως, αυτά προγραμματίζονται από την Ευρωπαϊκή Ένωση. Δεν μπορεί, όμως, η πολιτεία, τουλάχιστον ένα μέρος των ζημιών, να το καλύψει από το Πρόγραμμα Δημοσίων Επενδύσεων;</seg>
                    <seg xml:id="ParlaMint-GR_2017-01-26-S1-commons.seg329">Οι τρεις προτάσεις είναι οι εξής: Η Φλώρινα είναι ο μοναδικός νομός - και ντρέπομαι γι' αυτό, γιατί έχουμε ευθύνη και όλες οι κυβερνήσεις και όλοι οι τοπικοί παράγοντες - καθώς δεκαπέντε νομοί αγκαλιάζουν την Εγνατία και οι δεκαπέντε νομοί έχουν κάθετη σύνδεση και η Φλώρινα δεν έχει κάθετο άξονα. Ενώ, λοιπόν, σχεδιάσαμε τον κάθετο άξονα, ο οποίος κοστίζει 400 εκατομμύρια, λόγω κρίσης τον αφήσαμε και ερχόμαστε στον κάθετο άξονα που είναι καμπύλη, έστω και αυτόν, ο οποίος κοστίζει 150 εκατομμύρια.</seg>
                    <seg xml:id="ParlaMint-GR_2017-01-26-S1-commons.seg330">Ζητούμε, λοιπόν, από εσάς - η περιφέρεια έχει αναλάβει με ίδιους πόρους τη μελέτη, όχι από το Πρόγραμμα Δημοσίων Επενδύσεων - να δεσμεύσετε 150 εκατομμύρια από το ΣΕΣ από το τρέχον καλοκαίρι τουλάχιστον, να γίνει αυτό το έργο. Είναι εκ των ουκ άνευ. Δηλαδή, με τα λιγνιτωρυχεία κλειστά και με αυτόν τον κάθετο άξονα να μη γίνεται και με αυτόν τον χειμώνα εκεί θα γίνει επανάσταση με όλα τα προβλήματα τα οποία υπάρχουν.</seg>
                    <seg xml:id="ParlaMint-GR_2017-01-26-S1-commons.seg331">Τα πανεπιστημιακά τμήματα με λανθασμένη πολιτική τα παίρνουν από τη Φλώρινα και τα πηγαίνουν στη Θεσσαλονίκη, που έχει ογδόντα χιλιάδες φοιτητές. Δηλαδή, κάτι πράγματα τρελά, που δεν αντέχουν στη λογική σκέψη!</seg>
                    <seg xml:id="ParlaMint-GR_2017-01-26-S1-commons.seg332">Αυτό, λοιπόν, θα σας το ζητήσουμε κατ' ιδίαν οι φορείς, συν δύο άλλα ώριμα έργα. Είναι ο δρόμος Φλώρινας - Πρεσπών. Είναι έτοιμο έργο εδώ και πέντε χρόνια, έτοιμη μελέτη. Για μια απόσταση πενήντα χιλιομέτρων κάνεις μιάμιση ώρα.</seg>
                    <seg xml:id="ParlaMint-GR_2017-01-26-S1-commons.seg333">Και ένα τελευταίο, επίσης παράδοξο: Έχει τελειώσει εδώ και δύο χρόνια το φράγμα Τριανταφυλλιάς και δεν υπάρχει αρδευτικό δίκτυο. Το φράγμα υπάρχει εκεί, είναι δεκαπέντε εκατομμύρια τόνοι και πάνε οι ερασιτέχνες ψαράδες και ψαρεύουν και δεν έχουμε νερό να πιούμε το καλοκαίρι στη Φλώρινα, από αδιαφορία και από ανικανότητα και τοπικών παραγόντων.</seg>
                </u>
                <u xml:id="ParlaMint-GR_2017-01-26-S1-commons.u58" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg334">Ωραία. Κύριε Αντωνιάδη, θέσατε το σύνολο των προβλημάτων της Φλώρινας.</seg>
                </u>
                <u xml:id="ParlaMint-GR_2017-01-26-S1-commons.u59" ana="#regular" who="#ΑΝΤΩΝΙΑΔΗΣ_ΔΗΜΗΤΡΙΟΥ_ΙΩΑΝΝΗΣ">
                    <seg xml:id="ParlaMint-GR_2017-01-26-S1-commons.seg335">Είμαι τελευταίος, κύριε Πρόεδρε. Λίγη ανοχή, σας παρακαλώ, γιατί σε αυτό το Κοινοβούλιο…</seg>
                </u>
                <u xml:id="ParlaMint-GR_2017-01-26-S1-commons.u60" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg336">Ναι, αλλά να αναφέρεστε στην ερώτηση όμως, όχι σε όλο το φάσμα των προβλημάτων!</seg>
                </u>
                <u xml:id="ParlaMint-GR_2017-01-26-S1-commons.u61" ana="#regular" who="#ΑΝΤΩΝΙΑΔΗΣ_ΔΗΜΗΤΡΙΟΥ_ΙΩΑΝΝΗΣ">
                    <seg xml:id="ParlaMint-GR_2017-01-26-S1-commons.seg337">Εξακόσια χιλιόμετρα κάναμε, κύριε Πρόεδρε. Υπομονή! Τελείωσα! Υπομονή!</seg>
                </u>
                <u xml:id="ParlaMint-GR_2017-01-26-S1-commons.u62" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg338">Δεν είπα «όχι».</seg>
                </u>
                <u xml:id="ParlaMint-GR_2017-01-26-S1-commons.u63" ana="#regular" who="#ΑΝΤΩΝΙΑΔΗΣ_ΔΗΜΗΤΡΙΟΥ_ΙΩΑΝΝΗΣ">
                    <seg xml:id="ParlaMint-GR_2017-01-26-S1-commons.seg339">Και τελειώνω. Το τελευταίο λέω, το τρίτο.</seg>
                </u>
                <u xml:id="ParlaMint-GR_2017-01-26-S1-commons.u64" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg340">Τα τμήματα τώρα τα πήραν από τη Φλώρινα;</seg>
                </u>
                <u xml:id="ParlaMint-GR_2017-01-26-S1-commons.u65" ana="#regular" who="#ΑΝΤΩΝΙΑΔΗΣ_ΔΗΜΗΤΡΙΟΥ_ΙΩΑΝΝΗΣ">
                    <seg xml:id="ParlaMint-GR_2017-01-26-S1-commons.seg341">Όχι. Γι' αυτό το θέτω, όμως!</seg>
                    <seg xml:id="ParlaMint-GR_2017-01-26-S1-commons.seg342">Είναι ευκαιρία να πάρετε την δόξα εσείς, κύριε Πρόεδρε. Ευκαιρία είναι. Όταν λέω «εσείς», εννοώ η Κυβέρνηση. Εγώ είμαι μαζί σας.</seg>
                </u>
                <u xml:id="ParlaMint-GR_2017-01-26-S1-commons.u66" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg343">Να επανέλθουμε στην ερώτηση.</seg>
                </u>
                <u xml:id="ParlaMint-GR_2017-01-26-S1-commons.u67" ana="#regular" who="#ΑΝΤΩΝΙΑΔΗΣ_ΔΗΜΗΤΡΙΟΥ_ΙΩΑΝΝΗΣ">
                    <seg xml:id="ParlaMint-GR_2017-01-26-S1-commons.seg344">Κλείνω, λέγοντας ότι το καλοκαίρι δεν είχαμε νερό και δεν έκαναν ούτε έναν αγωγό τουλάχιστον, για να υπάρχει ύδρευση. Μέσα στα βουνά είμαστε και έχουμε νερό να πιούμε.</seg>
                    <seg xml:id="ParlaMint-GR_2017-01-26-S1-commons.seg345">Το κλείνω και θέλω οπωσδήποτε, κύριε Υπουργέ - στα υπόλοιπα ας μην υπάρξει απάντηση - για τον κάθετο άξονα, για τα 150 εκατομμύρια - η μελέτη θα είναι έτοιμη - να υπάρξει μέριμνα και πρόβλεψη για δέσμευση αυτών των χρημάτων.</seg>
                </u>
                <u xml:id="ParlaMint-GR_2017-01-26-S1-commons.u68" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg346">Κύριε Υπουργέ, έχετε τον λόγο για τρία λεπτά.</seg>
                </u>
                <u xml:id="ParlaMint-GR_2017-01-26-S1-commons.u69" ana="#regular" who="#ΑΛΕΞΑΝΔΡΟΣ_ΧΑΡΙΤΣΗΣ">
                    <seg xml:id="ParlaMint-GR_2017-01-26-S1-commons.seg347">Κύριε Πρόεδρε, θα προσπαθήσω να απαντήσω όσο πιο συνοπτικά μπορώ. Ο κύριος Βουλευτής έθεσε πολλά και συγκεκριμένα ζητήματα και πολύ καλά έκανε, γιατί μίλησε με προτάσεις.</seg>
                    <seg xml:id="ParlaMint-GR_2017-01-26-S1-commons.seg348">Θα μου επιτρέψετε να πω το εξής. Έχετε δίκιο και το είπα και εγώ στην πρωτολογία μου, ότι υπάρχουν πολύ σημαντικές ενδοπεριφερειακές ανισότητες, οι οποίες πολλές φορές δεν καταγράφονται και στα επίσημα στοιχεία.</seg>
                    <seg xml:id="ParlaMint-GR_2017-01-26-S1-commons.seg349">Γι' αυτό, επειδή ρωτήσατε και τι κάνουμε ως Κυβέρνηση, αυτό το οποίο εμείς έχουμε θέσει και σε ευρωπαϊκό επίπεδο, στις αρμόδιες υπηρεσίες της Ευρωπαϊκής Επιτροπής, είναι ότι πρέπει επιτέλους, όταν γίνεται η διαδικασία, αν θέλετε, έγκρισης των προγραμμάτων από το Ευρωπαϊκό Διαρθρωτικό Ταμείο, το κριτήριο κατανομής των πόρων να μην είναι - και μιλώ για τις περιφέρειες όλης της Ευρώπης - μόνο το ΑΕΠ της περιφέρειας. Είναι ένα κριτήριο το οποίο πάρα πολλές φορές είναι πλασματικό, δημιουργεί στρεβλώσεις, σε σχέση με την κατανομή αυτών των πόρων.</seg>
                    <seg xml:id="ParlaMint-GR_2017-01-26-S1-commons.seg350">Γι' αυτό εμείς έχουμε θέσει μια σειρά από άλλα κριτήρια, τα οποία έχουν και κοινωνική, αλλά και οικονομική διάσταση, έτσι ώστε να έχουμε μια πιο ακριβή εικόνα για τα πραγματικά μεγέθη μιας περιφέρειας και βάσει αυτών των στοιχείων να χρηματοδοτείται η περιφέρεια.</seg>
                    <seg xml:id="ParlaMint-GR_2017-01-26-S1-commons.seg351">Τώρα, λοιπόν, σε σχέση με τα θέματα τα οποία θέσατε:</seg>
                    <seg xml:id="ParlaMint-GR_2017-01-26-S1-commons.seg352">Πρώτα από όλα για τον λιγνίτη και για το ρεύμα, το οποίο πράγματι είναι ένας πάρα πολύ σημαντικός πόρος και για την περιοχή. Εάν θέλετε, όλες τις προηγούμενες δεκαετίες υπήρξε και αυτό που ονομάζουμε «μονοκαλλιέργεια του λιγνίτη», η οποία είχε και τα θετικά της βεβαίως, γιατί έδωσε δουλειά σε πάρα πολύ κόσμο, αλλά και τα παραγωγικά της όρια επέδειξε.</seg>
                    <seg xml:id="ParlaMint-GR_2017-01-26-S1-commons.seg353">Στο πλαίσιο του τομεακού προγράμματος του ΕΣΠΑ, του ΥΜΕΠΕΡΑΑ, του Προγράμματος Υποδομών Μεταφορών και Περιβάλλοντος, υλοποιείται το μεγάλο έργο της τηλεθέρμανσης της Φλώρινας με συνολικό προϋπολογισμό 55.000.000 ευρώ. Στο έργο αυτό επιταχύναμε τους ρυθμούς υλοποίησης το τελευταίο τρίμηνο του 2016. Όπως όλοι καταλαβαίνουμε, είναι ένα πάρα πολύ σημαντικό έργο για την περιοχή. Μέσα στα επόμενα χρόνια θα ολοκληρωθεί η κατασκευή αυτού του έργου, το οποίο είχε βαλτώσει για πάρα πολύ μεγάλο χρονικό διάστημα, όπως γνωρίζετε, και νομίζουμε ότι θα δώσει μια διέξοδο και στο πρόβλημα το οποίο θέσατε.</seg>
                    <seg xml:id="ParlaMint-GR_2017-01-26-S1-commons.seg354">Συμπληρωτικά προς αυτό το έργο, εξετάζεται αυτή την περίοδο, από το ίδιο τομεακό πρόγραμμα, η μελέτη του έργου της τηλεθέρμανσης της Μελίτης με προϋπολογισμό 6.200.000 ευρώ, το οποίο βεβαίως θα ολοκληρώσει όλη αυτήν τη διαδικασία παροχής τηλεθέρμανσης σε αυτή την περιοχή, που όπως σωστά είπατε και εσείς, έχει πάρα πολύ μεγάλες ανάγκες στον συγκεκριμένο τομέα.</seg>
                    <seg xml:id="ParlaMint-GR_2017-01-26-S1-commons.seg355">Τώρα, για τον κάθετο άξονα και για το θέμα, το οποίο θέσατε, μέρος του κάθετου άξονα προχωράει, η μελέτη του έργου υλοποιείται με ευθύνη της Περιφέρειας Δυτικής Μακεδονίας και της «Εγνατίας Οδού» και θα βρούμε τη χρηματοδότηση για το συγκεκριμένο έργο. Γι' αυτό μίλησα και στην αρχή για το Εθνικό Πρόγραμμα Δημοσίων Επενδύσεων και την αύξηση που κάναμε φέτος, για να μπορέσουμε να χρηματοδοτήσουμε και τέτοιου τύπου έργα. Γνωρίζετε πάρα πολύ καλά ότι το αντίστοιχο τομεακό πρόγραμμα στον τομέα των οδικών αξόνων ήταν ήδη υπερδεσμευμένο από το τέλος του 2014, χωρίς να μας δίνεται η δυνατότητα ένταξης νέων έργων. Αυτό είναι ένα πρόβλημα, το οποίο αντιμετωπίζουμε σε όλη τη χώρα, δηλαδή η μη δυνατότητα ένταξης νέων έργων οδικών αξόνων, γιατί έχουμε υπερδέσμευση του προγράμματος. Δηλαδή αυτήν την στιγμή, είμαστε σε μια διαδικασία που προσπαθούμε, τα ήδη ενταγμένα έργα, να τα ξαναδούμε και είτε να μειώσουμε προϋπολογισμούς είτε κάποια να απενταχθούν, γιατί το πρόγραμμα είναι ήδη υπερδεσμευμένο σε βαθμό 260%.</seg>
                    <seg xml:id="ParlaMint-GR_2017-01-26-S1-commons.seg356">Ψάχνουμε, όμως, και βρίσκουμε εναλλακτικές οδούς χρηματοδότησης. Μία από αυτές είναι το Εθνικό Πρόγραμμα Δημοσίων Επενδύσεων. Μία άλλη είναι η συνεργασία, την οποία έχουμε αναπτύξει το τελευταίο διάστημα με την Ευρωπαϊκή Τράπεζα Επενδύσεων, η οποία μας δίνει τη δυνατότητα για δανεισμό, με πολύ συμφέροντες όρους, για έργα τα οποία έχουν και μια αναπτυξιακή παραγωγική διάσταση, όπως είναι και το συγκεκριμένο.</seg>
                    <seg xml:id="ParlaMint-GR_2017-01-26-S1-commons.seg357">Είμαστε εδώ να συζητήσουμε αυτές τις προτάσεις. Νομίζω ότι πάρα πολύ σύντομα θα έχουμε τη δυνατότητα και από κοντά και με τους παραγωγικούς φορείς της περιοχής, να καθίσουμε κάτω και να δούμε ποιες δυνατότητες έχουμε, για να υλοποιήσουμε τέτοια σημαντικά έργα.</seg>
                    <seg xml:id="ParlaMint-GR_2017-01-26-S1-commons.seg358">Σας ευχαριστώ.</seg>
                </u>
                <u xml:id="ParlaMint-GR_2017-01-26-S1-commons.u70" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg359">Κύριε Αντωνιάδη, θα ήθελα να πω ότι συμπάσχω μαζί σας, γιατί το ίδιο που συμβαίνει στη Φλώρινα, συμβαίνει και στο Αγρίνιο με την «Ιόνια Οδό». Απλώς είπα για το αντικείμενο της ερώτησης.</seg>
                </u>
                <u xml:id="ParlaMint-GR_2017-01-26-S1-commons.u71" ana="#regular" who="#ΑΝΤΩΝΙΑΔΗΣ_ΔΗΜΗΤΡΙΟΥ_ΙΩΑΝΝΗΣ">
                    <seg xml:id="ParlaMint-GR_2017-01-26-S1-commons.seg360">Είμαι μαζί σας. Μαζί είμαστε.</seg>
                </u>
                <u xml:id="ParlaMint-GR_2017-01-26-S1-commons.u72" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg361">Κάνω γνωστό στο Σώμα ότι λόγω κωλύματος του Αναπληρωτή Υπουργού Υγείας κ. Πολάκη δεν θα συζητηθεί η πέμπτη με αριθμό 372/23-1-2017 επίκαιρη ερώτηση πρώτου κύκλου του Βουλευτή Β΄ Αθηνών του Κομμουνιστικού Κόμματος Ελλάδας κ. Χρήστου Κατσώτη προς τον Υπουργό Υγείας, σχετικά με τα προβλήματα των οικογενειών και των εργαζομένων στις υπηρεσίες ειδικής αγωγής.</seg>
                    <seg xml:id="ParlaMint-GR_2017-01-26-S1-commons.seg362">Επίσης, λόγω κωλύματος του Αναπληρωτή Υπουργού Υγείας κ. Πολάκη δεν θα συζητηθεί η έκτη με αριθμό 337/13-1-2017 επίκαιρη ερώτηση δευτέρου κύκλου του Ε΄ Αντιπροέδρου της Βουλής και Βουλευτή Δωδεκανήσου της Δημοκρατικής Συμπαράταξης ΠΑΣΟΚ - ΔΗΜΑΡ κ. Δημητρίου Κρεμαστινού προς τον Υπουργό Υγείας, σχετικά με το εύρος εφαρμογής της τηλεϊατρικής στην Ελλάδα.</seg>
                    <seg xml:id="ParlaMint-GR_2017-01-26-S1-commons.seg363">Επίσης, λόγω κωλύματος του Αναπληρωτή Υπουργού Υγείας κ. Πολάκη δεν θα συζητηθεί η δωδέκατη με αριθμό 313/5-1-2017 επίκαιρη ερώτηση δευτέρου κύκλου της Βουλευτού Β΄ Πειραιά της Ένωσης Κεντρώων κ. Θεοδώρας Μεγαλοοικονόμου προς τον Υπουργό Υγείας, σχετικά με τον κίνδυνο να μείνουν χωρίς θεραπείες τα παιδιά και οι έφηβοι της ειδικής αγωγής.</seg>
                    <seg xml:id="ParlaMint-GR_2017-01-26-S1-commons.seg364">Επίσης, λόγω κωλύματος του Αναπληρωτή Υπουργού Υγείας κ. Πολάκη δεν θα συζητηθεί η πρώτη με αριθμό 89/5-10-2016 ερώτηση του Βουλευτή Δωδεκανήσου της Νέας Δημοκρατίας κ. Εμμανουήλ Κόνσολα προς τον Υπουργό Υγείας, σχετικά με την ολοκλήρωση και αυτονόμηση του Ογκολογικού Τμήματος του Νοσοκομείου Ρόδου.</seg>
                    <seg xml:id="ParlaMint-GR_2017-01-26-S1-commons.seg365">Επίσης, λόγω κωλύματος του Αναπληρωτή Υπουργού Υγείας κ. Πολάκη δεν θα συζητηθεί η δεύτερη με αριθμό 89/5-10-2016 ερώτηση του Ε΄ Αντιπροέδρου της Βουλής και Βουλευτή Δωδεκανήσου της Δημοκρατικής Συμπαράταξης ΠΑΣΟΚ - ΔΗΜΑΡ κ. Δημητρίου Κρεμαστινού προς τον Υπουργό Υγείας, σχετικά με την ολοκλήρωση και αυτονόμηση του Ογκολογικού Τμήματος του Νοσοκομείου Ρόδου.</seg>
                    <seg xml:id="ParlaMint-GR_2017-01-26-S1-commons.seg366">Επίσης, λόγω ανειλημμένων υποχρεώσεων του Υπουργού Παιδείας, Έρευνας και Θρησκευμάτων κ. Γαβρόγλου, δεν θα συζητηθεί η πρώτη με αριθμό 365/20-1-2017 επίκαιρη ερώτηση δευτέρου κύκλου του Βουλευτή Αχαΐας της Νέας Δημοκρατίας κ. Ανδρέα Κατσανιώτη προς τον Υπουργό Παιδείας, Έρευνας και Θρησκευμάτων, σχετικά με την επαναλειτουργία μεταβατικών τμημάτων του ΤΕΙ Δυτικής Ελλάδας.</seg>
                    <seg xml:id="ParlaMint-GR_2017-01-26-S1-commons.seg367">Επίσης, λόγω κωλύματος του Υπουργού Ναυτιλίας και Νησιωτικής Πολιτικής κ. Κουρουμπλή, δεν θα συζητηθεί η πέμπτη με αριθμό 338/13-1-2017 επίκαιρη ερώτηση δευτέρου κύκλου του Βουλευτή Α΄ Πειραιώς του Λαϊκού Συνδέσμου - Χρυσή Αυγή κ. Νικολάου Κούζηλου προς τον Υπουργό Ναυτιλίας και Νησιωτικής Πολιτικής, σχετικά με την προοπτική κατοικήσεως των είκοσι οκτώ νησιών που αναβαθμίζει την εθνική ελληνική κυριαρχία και ενισχύει τα κυριαρχικά δικαιώματα της χώρας.</seg>
                    <seg xml:id="ParlaMint-GR_2017-01-26-S1-commons.seg368">Η με αριθμό 333/12-1-2017 δέκατη επίκαιρη ερώτηση του δεύτερου κύκλου του Βουλευτή Αχαΐας της Δημοκρατικής Συμπαράταξης ΠΑΣΟΚ - ΔΗΜΑΡ κ. Θεόδωρου Παπαθεοδώρου προς τον Υπουργό Ψηφιακής Πολιτικής, Τηλεπικοινωνιών και Ενημέρωσης, σχετικά με τη χρηματοδότηση δημοσιογράφων και ιστοσελίδων, δεν θα συζητηθεί λόγω κωλύματος του Υπουργού κ. Νικολάου Παππά.</seg>
                    <seg xml:id="ParlaMint-GR_2017-01-26-S1-commons.seg369">Τέλος, η έκτη με αριθμό 366/20-1-2017 επίκαιρη ερώτηση πρώτου κύκλου του Βουλευτή Α΄ Θεσσαλονίκης της Ένωσης Κεντρώων κ. Ιωάννη Σαρίδη προς τον Υπουργό Περιβάλλοντος και Ενέργειας, σχετικά με την αποκατάσταση της αδικίας στην παραγωγή ηλεκτρικού ρεύματος από οικιακά φωτοβολταϊκά συστήματα, δεν θα συζητηθεί λόγω φόρτου εργασίας του Υπουργού κ. Γεώργιου Σταθάκη.</seg>
                    <seg xml:id="ParlaMint-GR_2017-01-26-S1-commons.seg370">Ολοκληρώθηκε η συζήτηση των επικαίρων ερωτήσεων.</seg>
                    <seg xml:id="ParlaMint-GR_2017-01-26-S1-commons.seg371">Κυρίες και κύριοι συνάδελφοι, δέχεστε στο σημείο αυτό να λύσουμε τη συνεδρίαση;</seg>
                </u>
                <vocal type="shouting">
                    <desc>Μάλιστα, μάλιστα.</desc>
                </vocal>
                <u xml:id="ParlaMint-GR_2017-01-26-S1-commons.u73" ana="#chair" who="#ΒΑΡΕΜΕΝΟΣ_ΒΑΣΙΛΕΙΟΥ_ΓΕΩΡΓΙΟΣ">
                    <seg xml:id="ParlaMint-GR_2017-01-26-S1-commons.seg372">Με τη συναίνεση του Σώματος και ώρα 11.20΄ λύεται η συνεδρίαση για αύριο, ημέρα Παρασκευή 27 Ιανουαρίου 2017 και ώρα 10.00΄, με αντικείμενο εργασιών του Σώματος κοινοβουλευτικό έλεγχο: συζήτηση επικαίρων ερωτήσεων.</seg>
                </u>
            </div>
        </body>
    </text>
</TEI>
