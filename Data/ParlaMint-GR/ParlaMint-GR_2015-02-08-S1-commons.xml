<?xml version="1.0" encoding="UTF-8" standalone="yes"?>
<TEI xmlns="http://www.tei-c.org/ns/1.0" xml:id="ParlaMint-GR_2015-02-08-S1-commons" xml:lang="el" ana="#parla.sitting #reference">
    <teiHeader>
        <fileDesc>
            <titleStmt>
                <title type="main" xml:lang="el">Ελληνικό κοινοβουλευτικό σώμα κειμένου ParlaMint-GR, συνεδρίαση Δ' [ParlaMint]</title>
                <title type="main" xml:lang="en">Greek parliamentary corpus ParlaMint-GR, session 4 [ParlaMint]</title>
                <title type="sub" xml:lang="el">Πρακτικά της ολομέλειας του ελληνικού κοινοβουλίου, κοινοβουλευτική περίοδος ΙΣΤ, σύνοδος Α', συνεδρίαση Δ', 2015-02-08</title>
                <title type="sub" xml:lang="en">Minutes of the assembly of the greek parliament, Term 16, session 1, sitting 4, 2015-02-08</title>
                <meeting n="ΙΣΤ" corresp="#PoGR" ana="#parla.unicameral #parla.term #PoGR.ΙΣΤ"/>
                <respStmt>
                    <persName>Δημήτρης Γκούμας</persName>
                    <persName>Βασίλης Παπαβασιλείου</persName>
                    <persName>Προκόπης Προκοπίδης</persName>
                    <resp xml:lang="el">TEI κωδικοποίηση</resp>
                    <resp xml:lang="en">TEI corpus encoding</resp>
                </respStmt>
                <respStmt>
                    <persName>Μαρία Γαβριηλίδου</persName>
                    <persName>Στέλιος Πιπερίδης</persName>
                    <resp xml:lang="el">Επιστημονικός υπεύθυνος</resp>
                    <resp xml:lang="en">Scientific supervisor</resp>
                </respStmt>
                <funder>
                    <orgName xml:lang="el">Γλωσσική ερευνητική υποδομή CLARIN</orgName>
                    <orgName xml:lang="en">The CLARIN research infrastructure</orgName>
                </funder>
            </titleStmt>
            <editionStmt>
                <edition>2.1</edition>
            </editionStmt>
            <extent>
                <measure xml:lang="el" unit="speeches" quantity="9">9 ομιλίες</measure>
                <measure xml:lang="en" unit="speeches" quantity="9">9 speeches</measure>
                <measure xml:lang="el" unit="words" quantity="9968">9968 λέξεις</measure>
                <measure xml:lang="en" unit="words" quantity="9968">9968 words</measure>
            </extent>
            <publicationStmt>
                <publisher>
                    <orgName xml:lang="el">Γλωσσική ερευνητική υποδομή CLARIN</orgName>
                    <orgName xml:lang="en">The CLARIN research infrastructure</orgName>
                    <ref target="https://www.clarin.eu/">www.clarin.eu</ref>
                </publisher>
                <idno subtype="handle" type="URI">http://hdl.handle.net/11356/1432</idno>
                <availability status="free">
                    <licence>http://creativecommons.org/licenses/by/4.0/</licence>
                    <p>
                        This work is licensed under the 
                        <ref target="http://creativecommons.org/licenses/by/4.0/">Creative Commons Attribution 4.0 International License</ref>
                        .
                    </p>
                    <p>
                        Το παρόν έργο διέπεται από την άδεια 
                        <ref target="http://creativecommons.org/licenses/by/4.0/">Creative Commons Attribution 4.0 International License</ref>
                        .
                    </p>
                </availability>
                <date when="2022-03-28">2022-03-28</date>
            </publicationStmt>
            <sourceDesc>
                <bibl>
                    <title type="main" xml:lang="en">Minutes of the assembly of the greek parliament, 2015-02-08</title>
                    <title type="main" xml:lang="el">Πρακτικά της ολομέλειας του ελληνικού κοινοβουλίου, 2015-02-08</title>
                    <idno type="URI">https://www.hellenicparliament.gr/Praktika/Synedriaseis-Olomeleias</idno>
                    <date when="2015-02-08"/>
                </bibl>
            </sourceDesc>
        </fileDesc>
        <encodingDesc>
            <projectDesc>
                <p xml:lang="en">
                    <ref target="https://www.clarin.eu/content/parlamint">ParlaMint</ref>
                </p>
                <p xml:lang="el">
                    <ref target="https://www.clarin.eu/content/parlamint">ParlaMint</ref>
                </p>
            </projectDesc>
            <tagsDecl>
                <namespace name="http://www.tei-c.org/ns/1.0">
                    <tagUsage gi="text" occurs="1"/>
                    <tagUsage gi="body" occurs="1"/>
                    <tagUsage gi="div" occurs="1"/>
                    <tagUsage gi="u" occurs="9"/>
                    <tagUsage gi="seg" occurs="225"/>
                    <tagUsage gi="desc" occurs="2"/>
                    <tagUsage gi="vocal" occurs="2"/>
                </namespace>
            </tagsDecl>
        </encodingDesc>
        <profileDesc>
            <settingDesc>
                <setting>
                    <name type="city">ΑΘΗΝΑ</name>
                    <name type="country" key="GR">ΕΛΛΑΔΑ</name>
                    <date when="2015-02-08" ana="#parla.sitting">2015-02-08</date>
                </setting>
            </settingDesc>
        </profileDesc>
    </teiHeader>
    <text ana="#reference">
        <body>
            <div type="debateSection">
                <u xml:id="ParlaMint-GR_2015-02-08-S1-commons.u1" ana="#chair" who="#ΚΩΝΣΤΑΝΤΟΠΟΥΛΟΥ_Ν._ΖΩΗ">
                    <seg xml:id="ParlaMint-GR_2015-02-08-S1-commons.seg1">Κυρίες και κύριοι συνάδελφοι, αρχίζει η συνεδρίαση.</seg>
                    <seg xml:id="ParlaMint-GR_2015-02-08-S1-commons.seg2">Εισερχόμαστε στην ΕΙΔΙΚΗ ΗΜΕΡΗΣΙΑ ΔΙΑΤΑΞΗ</seg>
                    <seg xml:id="ParlaMint-GR_2015-02-08-S1-commons.seg3">Μοναδικό αντικείμενο της σημερινής συνεδρίασης αποτελεί η ανάγνωση και ανάπτυξη των προγραμματικών δηλώσεων της Κυβέρνησης από τον Πρωθυπουργό.</seg>
                    <seg xml:id="ParlaMint-GR_2015-02-08-S1-commons.seg4">Απόψε, ο Πρόεδρος της Κυβέρνησης, Πρωθυπουργός κ. Αλέξιος Τσίπρας θα αναπτύξει τις προγραμματικές δηλώσεις και στη συνέχεια θα λύσουμε τη συνεδρίαση για αύριο Δευτέρα 9 Φεβρουαρίου 2015 και ώρα 11: 00΄.</seg>
                    <seg xml:id="ParlaMint-GR_2015-02-08-S1-commons.seg5">Είναι η πρώτη φορά που ξεκινά η δεύτερη συνεδρίαση το πρωί της επομένης. Αυτό έγινε με απόφασή μου, προκειμένου να υπάρξει περισσότερος χρόνος για τους Βουλευτές, προκειμένου να μιλήσουν όσο το δυνατόν περισσότεροι συνάδελφοι.</seg>
                    <seg xml:id="ParlaMint-GR_2015-02-08-S1-commons.seg6">Η συζήτηση θα διεξαχθεί σύμφωνα με τις διατάξεις του άρθρου 141 του Κανονισμού της Βουλής, το οποίο ορίζει τα εξής:</seg>
                    <seg xml:id="ParlaMint-GR_2015-02-08-S1-commons.seg7">Η Κυβέρνηση, οφείλει μέσα σε δεκαπέντε μέρες από την ορκωμοσία του Πρωθυπουργού να εμφανιστεί στη Βουλή και να ζητήσει ψήφο εμπιστοσύνης μετά τη συζήτηση των προγραμματικών της δηλώσεων.</seg>
                    <seg xml:id="ParlaMint-GR_2015-02-08-S1-commons.seg8">Ο Πρόεδρος της Βουλής, ύστερα από συνεννόηση με την Κυβέρνηση, ορίζει τη μέρα που θα αρχίσει η συζήτηση για τις προγραμματικές δηλώσεις και την παροχή ψήφου εμπιστοσύνης.</seg>
                    <seg xml:id="ParlaMint-GR_2015-02-08-S1-commons.seg9">Η ανάγνωση των προγραμματικών δηλώσεων της Κυβέρνησης και η πρόταση εμπιστοσύνης εγγράφονται σε ειδική ημερήσια διάταξη, την οποία έχετε όλοι λάβει. Η συζήτηση διεξάγεται σύμφωνα με τα άρθρα 96 παράγραφος 2 και 97 του Κανονισμού της Βουλής - είναι τα άρθρα που ορίζουν τη συζήτηση των νομοσχεδίων και έχουν ανάλογη εφαρμογή - και δεν μπορεί να παραταθεί περισσότερο από τρεις ημέρες από την έναρξή της.</seg>
                    <seg xml:id="ParlaMint-GR_2015-02-08-S1-commons.seg10">Η εγγραφή των ομιλητών, γίνεται μετά την ανάγνωση των προγραμματικών δηλώσεων και ως το τέλος της ομιλίας του τρίτου εγγεγραμμένου αγορητή.</seg>
                    <seg xml:id="ParlaMint-GR_2015-02-08-S1-commons.seg11">Προτείνω αύριο να δώσουμε μια παράταση για την εγγραφή των ομιλητών μέχρι τον έβδομο εγγεγραμμένο αγορητή, ώστε να υπάρξει και μια ομαλή κατάρτιση του καταλόγου.</seg>
                    <seg xml:id="ParlaMint-GR_2015-02-08-S1-commons.seg12">Η ψηφοφορία για την πρόταση εμπιστοσύνης διεξάγεται αμέσως μόλις τελειώσει η συζήτηση επί των προγραμματικών δηλώσεων και το αργότερο τη δωδεκάτη νυχτερινή ώρα της τρίτης ημέρας από την έναρξη της συζήτησης, εκτός αν η Κυβέρνηση ζητήσει να αναβληθεί η ψηφοφορία για σαράντα οκτώ ώρες.</seg>
                    <seg xml:id="ParlaMint-GR_2015-02-08-S1-commons.seg13">Η ψηφοφορία για τις προτάσεις εμπιστοσύνης είναι πάντοτε ονομαστική και κατ' αυτήν ψηφίζουν και οι Υπουργοί και οι Υφυπουργοί, αν είναι μέλη της Βουλής. Η Κυβέρνηση απολαμβάνει της εμπιστοσύνης της Βουλής, αν οι προτάσεις των προηγούμενων παραγράφων, αν η πρόταση εμπιστοσύνης εγκριθεί από την απόλυτη πλειοψηφία των παρόντων Βουλευτών, η οποία όμως δεν επιτρέπεται να είναι μικρότερη από τα 2/5 του όλου αριθμού των Βουλευτών.</seg>
                    <seg xml:id="ParlaMint-GR_2015-02-08-S1-commons.seg14">Στην αυριανή συνεδρίαση, εφόσον το επιθυμούν, μπορούν να μιλήσουν ο Αρχηγός της Αξιωματικής Αντιπολίτευσης και οι Πρόεδροι των Κοινοβουλευτικών Ομάδων. Επίσης, μπορούν να λάβουν τον λόγο οι Κοινοβουλευτικοί Εκπρόσωποι, οι Υπουργοί, οι Αναπληρωτές Υπουργοί και οι Υφυπουργοί και βέβαια οι συνάδελφοι Βουλευτές που θα εγγραφούν για να μιλήσουν.</seg>
                    <seg xml:id="ParlaMint-GR_2015-02-08-S1-commons.seg15">Στην περίπτωση που δεχθείτε την πρότασή μου, εκτός από τις ομιλίες των Αρχηγών των κομμάτων, των Κοινοβουλευτικών Εκπροσώπων και τις ομιλίες που θα γίνουν από την πλευρά της Κυβέρνησης, προτείνω να υπάρξει ένας πρώτος κύκλος επτά κατά προτεραιότητα ομιλητών που θα περιλαμβάνει ένα Βουλευτή από κάθε Κοινοβουλευτική Ομάδα, προκειμένου να υπάρξει μια κατ' αρχήν εκπροσώπηση όλων των Κοινοβουλευτικών Ομάδων.</seg>
                    <seg xml:id="ParlaMint-GR_2015-02-08-S1-commons.seg16">Αν τα κόμματα επιθυμούν - αυτό εξαρτάται από την κάθε Κοινοβουλευτική Ομάδα - μπορούν να υποβάλουν κατάλογο ομιλητών, όπως προβλέπει το άρθρο 65 παράγραφος 5 του Κανονισμού της Βουλής. Οι ομιλητές που θα δοθούν από τα κόμματα με κατάλογο, θα προηγηθούν των ομιλητών που θα εγγραφούν με το ηλεκτρονικό σύστημα. Οι συνάδελφοι που επιθυμούν να λάβουν μέρος στη συζήτηση και το όνομά τους δεν περιλαμβάνεται στους καταλόγους που έχουν δώσει ή που θα δώσουν τα κόμματά τους ή στην περίπτωση που το κόμμα τους δεν έχει δώσει κατάλογο, θα εγγραφούν με το ηλεκτρονικό σύστημα από την έναρξη της αυριανής συνεδρίασης και ως το τέλος της ομιλίας του έβδομου - προτείνω - αγορητή.</seg>
                    <seg xml:id="ParlaMint-GR_2015-02-08-S1-commons.seg17">Για το σκοπό της εγγραφής σας και επειδή έχουμε πολλούς νέους συναδέλφους, παρακαλώ να μεριμνήσετε όλοι, ώστε να παραλάβετε τις ηλεκτρονικές σας κάρτες.</seg>
                    <seg xml:id="ParlaMint-GR_2015-02-08-S1-commons.seg18">Διευκρινίζω, επίσης, ότι το άρθρο 141 του Κανονισμού της Βουλής, προβλέπει τη δυνατότητα εγγραφής μέχρι το τέλος της ομιλίας του τρίτου αγορητή. Προτείνω, όπως σας είπα προηγουμένως, να έχουμε αυτήν την παράταση για να υπάρξει και δυνατότητα στους συναδέλφους να εγγραφούν και καλύτερη κατάρτιση του καταλόγου.</seg>
                    <seg xml:id="ParlaMint-GR_2015-02-08-S1-commons.seg19">Στη συνέχεια και για να τηρηθεί όσο το δυνατόν η κατ' αναλογία βουλευτικών εδρών εκπροσώπηση των κομμάτων, προτείνω την κατάρτιση ενός ενιαίου καταλόγου Βουλευτών με κύκλους ομιλητών. Ο κάθε κύκλος θα αποτελείται από δεκατρείς Βουλευτές, στον οποίο θα συμμετέχουν, σύμφωνα με την αναλογία που αποτυπώνεται στην κοινοβουλευτική εκπροσώπηση των κομμάτων, πέντε Βουλευτές από τον ΣΥΡΙΖΑ, τρεις Βουλευτές από τη Νέα Δημοκρατία, ένας Βουλευτής από τον Λαϊκό Σύνδεσμο - Χρυσή Αυγή, ένας Βουλευτής από το Ποτάμι, ένας Βουλευτής από το Κομμουνιστικό Κόμμα Ελλάδας, ένας Βουλευτής από τους Ανεξάρτητους Έλληνες και ένας Βουλευτής από το ΠΑΣΟΚ.</seg>
                    <seg xml:id="ParlaMint-GR_2015-02-08-S1-commons.seg20">Οι Βουλευτές της Συμπολίτευσης, θα εναλλάσσονται με τους Βουλευτές της Αντιπολίτευσης. Οι ομιλητές θα έχουν δικαίωμα να λάβουν τον λόγο για επτά λεπτά. Ο Κανονισμός της Βουλής σας διευκρινίζω ότι προβλέπει και δικαίωμα δευτερολογίας, επειδή όμως η εμπειρία έχει δείξει ότι θα είναι πολλοί οι ενδιαφερόμενοι ομιλητές, προτείνω να δεχθούμε ότι οι ομιλίες θα είναι χωρίς δικαίωμα δευτερολογίας, ούτως ώστε να εξαντληθεί ο κατάλογος των ομιλητών που θα έχουν δηλώσει ότι επιθυμούν να μιλήσουν.</seg>
                    <seg xml:id="ParlaMint-GR_2015-02-08-S1-commons.seg21">Οι Υπουργοί δικαιούνται να μιλήσουν μέχρι δεκαοκτώ λεπτά της ώρας. Για τους Αναπληρωτές Υπουργούς, για τους οποίους δεν υπάρχει ειδική διάταξη του Κανονισμού, προτείνω να μπορούν να μιλήσουν έως δεκατέσσερα λεπτά της ώρας και οι Υφυπουργοί έως εννέα λεπτά της ώρας. Θα πρότεινα, επίσης, να δεχθούμε αυτήν την ερμηνεία του Κανονισμού που δίνει στους Αναπληρωτές Υπουργούς τον ενδιάμεσο χρόνο μεταξύ Υπουργών και Υφυπουργών.</seg>
                    <seg xml:id="ParlaMint-GR_2015-02-08-S1-commons.seg22">Θυμίζω, επίσης, ότι οι Υπουργοί, Αναπληρωτές Υπουργοί και Υφυπουργοί μπορούν να λάβουν τον λόγο όποτε το επιθυμούν, για σύντομες παρεμβάσεις, σύμφωνα με το Σύνταγμα και τον Κανονισμό. Σε κάθε όμως περίπτωση υπενθυμίζω ότι όταν παρεμβαίνει Υπουργός, δεν μπορεί να ακολουθείται από Βουλευτή της ίδιας Κοινοβουλευτικής Ομάδας, οπότε θα υπάρχει μια ανάλογη προσαρμογή του καταλόγου, ούτως ώστε να εξασφαλίζεται πάντοτε η εναλλαγή Κυβέρνησης και Αντιπολίτευσης.</seg>
                    <seg xml:id="ParlaMint-GR_2015-02-08-S1-commons.seg23">Υπενθυμίζω ότι ο Πρωθυπουργός, οι Πολιτικοί Αρχηγοί και οι Υπουργοί έχουν δικαίωμα παρεμβάσεων.</seg>
                    <seg xml:id="ParlaMint-GR_2015-02-08-S1-commons.seg24">Οι Κοινοβουλευτικοί Εκπρόσωποι, δικαιούνται να μιλήσουν έως τρεις φορές και ειδικότερα για δώδεκα λεπτά της ώρας στην πρωτολογία τους, για έξι λεπτά στη δευτερολογία τους και για τρία λεπτά στην τριτολογία τους. Αν όμως λάβουν το λόγο μετά τους Προέδρους των Κοινοβουλευτικών Ομάδων τους θα περιοριστούν σε έξι λεπτά για τις δευτερολογίες και σε τρία για τις τριτολογίες, σύμφωνα με το άρθρο 167 παράγραφος 2 του Κανονισμού της Βουλής.</seg>
                    <seg xml:id="ParlaMint-GR_2015-02-08-S1-commons.seg25">Ωστόσο, επειδή αναμένεται οι περισσότεροι Αρχηγοί των Κομμάτων να μιλήσουν πριν από τους Κοινοβουλευτικούς Εκπροσώπους και προκειμένου να μην περιορίσουμε τους Κοινοβουλευτικούς Εκπροσώπους σε μικρότερο χρόνο από το χρόνο των αγορητών, θα πρότεινα να δεχθούμε ότι γενικά οι Κοινοβουλευτικοί Εκπρόσωποι θα δικαιούνται τα δώδεκα λεπτά πρωτολογίας, έξι δευτερολογίας και τρία τριτολογίας όπως ορίζει κανονικά ο Κανονισμός.</seg>
                    <seg xml:id="ParlaMint-GR_2015-02-08-S1-commons.seg26">Τέλος, θυμίζω ότι ο χρόνος ομιλίας των Προέδρων των Κοινοβουλευτικών Ομάδων ορίζεται από το άρθρο 97 του Κανονισμού της Βουλής. Σύμφωνα με τις κοινοβουλευτικές παραδόσεις, σε όλους τους Αρχηγούς των Κοινοβουλευτικών Ομάδων, θα υπάρξει ανοχή του χρόνου κατά την ανάπτυξη των θέσεών τους.</seg>
                    <seg xml:id="ParlaMint-GR_2015-02-08-S1-commons.seg27">Με αυτές τις εισαγωγικές παρατηρήσεις επιτρέψτε μου να ρωτήσω το Σώμα αν δέχεται να προχωρήσουμε με βάση αυτούς τους κανόνες.</seg>
                    <seg xml:id="ParlaMint-GR_2015-02-08-S1-commons.seg28">Δέχεται η Βουλή την πρότασή μου;</seg>
                </u>
                <vocal type="shouting">
                    <desc>Μάλιστα, μάλιστα.</desc>
                </vocal>
                <u xml:id="ParlaMint-GR_2015-02-08-S1-commons.u2" ana="#chair" who="#ΚΩΝΣΤΑΝΤΟΠΟΥΛΟΥ_Ν._ΖΩΗ">
                    <seg xml:id="ParlaMint-GR_2015-02-08-S1-commons.seg29">Το Σώμα συνεφώνησε.</seg>
                    <seg xml:id="ParlaMint-GR_2015-02-08-S1-commons.seg30">Επιτρέψτε μου, επίσης, να σας ανακοινώσω ότι Κοινοβουλευτικοί Εκπρόσωποι έχουν οριστεί για τον ΣΥΡΙΖΑ ο κ. Νίκος Φίλης, ο κ. Αθανάσιος Πετράκος και η κ. Όλγα Γεροβασίλη, για τη Νέα Δημοκρατία ο κ. Κυριάκος Μητσοτάκης, ο κ. Σπυρίδων - Άδωνις Γεωργιάδης και ο κ. Ιωάννης Βρούτσης, για τη Χρυσή Αυγή ο κ. Χρήστος Παππάς, για το Ποτάμι ο κ. Χάρης Θεοχάρης και η κ. Αντιγόνη Λυμπεράκη, για το Κομμουνιστικό Κόμμα Ελλάδας ο κ. Αθανάσιος Παφίλης και ο κ. Νίκος Καραθανασόπουλος, για τους Ανεξάρτητους Έλληνες ο κ. Νίκος Νικολόπουλος και για το ΠΑΣΟΚ ο κ. Ιωάννης Κουτσούκος.</seg>
                    <seg xml:id="ParlaMint-GR_2015-02-08-S1-commons.seg31">Θα παρακαλέσω τώρα τον Πρωθυπουργό κ. Αλέξη Τσίπρα να προσέλθει στο Βήμα για την ανάγνωση και ανάπτυξη των Προγραμματικών Δηλώσεων της Κυβέρνησης.</seg>
                </u>
                <u xml:id="ParlaMint-GR_2015-02-08-S1-commons.u3" ana="#regular" who="#ΤΣΙΠΡΑΣ_ΠΑΥΛΟΥ_ΑΛΕΞΙΟΣ">
                    <seg xml:id="ParlaMint-GR_2015-02-08-S1-commons.seg32">Κυρία Πρόεδρε, κυρίες και κύριοι Βουλευτές, η ανάκτηση της λαϊκής μας κυριαρχίας, η αποκατάσταση του ισότιμου ρόλου της χώρας μας στο θεσμικό πλαίσιο της Ευρωπαϊκής Ένωσης, η αντιμετώπιση της ανθρωπιστικής κρίσης, η αποκατάσταση της αξιοπρέπειας του λαού μας, η κοινωνική δικαιοσύνη και η πολιτισμική αναγέννηση της πατρίδας μας, αποτελούν τους βασικούς στόχους της Κυβέρνησης κοινωνικής σωτηρίας που συγκροτήσαμε, μετά την κυρίαρχη επιλογή του λαού μας στις 25 Ιανουαρίου.</seg>
                    <seg xml:id="ParlaMint-GR_2015-02-08-S1-commons.seg33">Έχω πλήρη συναίσθηση των δυσκολιών και της ευθύνης, έχω πλήρη συναίσθηση ότι το όραμα μιας Ελλάδας οικονομικά αυτοδύναμης, κοινωνικά δίκαιης και εθνικά υπερήφανης, περνάει μέσα από τις συμπληγάδες πέτρες μιας σκληρής και δύσκολης διαπραγμάτευσης με τους εταίρους μας σε ευρωπαϊκό επίπεδο, περνάει όμως και μέσα από την αποφασιστικότητά μας να συγκρουστούμε με τις παθογένειες και δυσλειτουργίες εδώ, στο εσωτερικό της χώρας, να συγκρουστούμε με ένα καθεστώς πολιτικής και οικονομικής εξουσίας που βύθισε τα τελευταία χρόνια τη χώρα μας στην κρίση και στη διεθνή απαξίωση.</seg>
                    <seg xml:id="ParlaMint-GR_2015-02-08-S1-commons.seg34">Η πορεία της ανασυγκρότησης και της ανόρθωσης της πατρίδας μας θα είναι μακρόχρονη. Στηριγμένοι στις αστείρευτες δυνάμεις ενός ενωμένου και κυρίαρχου λαού, θα κάνουμε το όραμα πραγματικότητα. Με τη διαρκή εμπιστοσύνη και στήριξη του λαού, μας θα οικοδομήσουμε μία Ελλάδα οικονομικά αυτοδύναμη, ανεξάρτητη και κυρίαρχη, ισότιμο εταίρο στην Ευρωπαϊκή Ένωση και στην Ευρωζώνη.</seg>
                    <seg xml:id="ParlaMint-GR_2015-02-08-S1-commons.seg35">Με μία ανεξάρτητη πολυδιάστατη και ενεργητική εξωτερική πολιτική θα αξιοποιήσουμε την αστείρευτη γεωπολιτική δυναμική της πατρίδας μας, προκειμένου να υπερασπιστούμε την ειρήνη, τη σταθερότητα και την απαρέγκλιτη εφαρμογή του Διεθνούς Δικαίου στην εύθραυστη περιοχή μας.</seg>
                    <seg xml:id="ParlaMint-GR_2015-02-08-S1-commons.seg36">Και όλα αυτά θα τα πετύχουμε, γιατί έχουμε σχέδιο ρεαλιστικό, έχουμε στρατηγική διαπραγματευτική, κυρίως όμως γιατί δεν έχουμε δεσμεύσεις, παρά μονάχα μία. Να υπηρετήσουμε το συμφέρον του λαού μας, να υπηρετήσουμε το εθνικό συμφέρον.</seg>
                    <seg xml:id="ParlaMint-GR_2015-02-08-S1-commons.seg37">Κυρίες και κύριοι Βουλευτές, πριν παρουσιάσω αναλυτικά τις προγραμματικές δηλώσεις και ζητήσω την ψήφο εμπιστοσύνης της Βουλής στην Κυβέρνησή μας, αισθάνομαι την ανάγκη να διαβεβαιώσω για μια ακόμη φορά από αυτό το Βήμα τους Έλληνες Βουλευτές αλλά και το σύνολο των Ελλήνων πολιτών, ότι η αμετάκλητη απόφαση της Κυβέρνησής, μας είναι να τιμήσει και να εφαρμόσει στο σύνολό τους τις προεκλογικές προγραμματικές μας δεσμεύσεις, με πλήρη σεβασμό στη λαϊκή βούληση, όπως αυτή εκφράστηκε με την ψήφο του λαού μας στις πρόσφατες εκλογές.</seg>
                    <seg xml:id="ParlaMint-GR_2015-02-08-S1-commons.seg38">Η δέσμευση αυτή, αποτελεί τον αδιαπραγμάτευτο πυρήνα της πολιτικής μας σε όλα τα ζητήματα που αφορούν άμεσα όλους τους Έλληνες πολίτες, χωρίς αποκλεισμούς και εξαιρέσεις.</seg>
                    <seg xml:id="ParlaMint-GR_2015-02-08-S1-commons.seg39">Για μένα προσωπικά αλλά και για κάθε μέλος της Κυβέρνησης, η δέσμευση αυτή είναι θέμα τιμής, αξιοπιστίας και σεβασμού της δημοκρατίας. Εισπράττουμε τις τελευταίες ημέρες καθημερινά την εμπιστοσύνη των Ελλήνων πολίτων ανεξάρτητα της επιλογής τους στις τελευταίες εκλογές και βλέπουμε την επάνοδο της ελπίδας, της αισιοδοξίας, της αξιοπρέπειας και της περηφάνειας. Νιώθουμε την προσδοκία τους για πρόοδο και κοινωνική δικαιοσύνη. Είναι, λοιπόν, δημοκρατική μας υποχρέωση αλλά και καθήκον, να μην τους διαψεύσουμε, να μην τους απογοητεύσουμε.</seg>
                    <seg xml:id="ParlaMint-GR_2015-02-08-S1-commons.seg40">Μετά από πέντε χρόνια μνημονιακής βαρβαρότητας, ο λαός μας δεν αντέχει άλλη απογοήτευση, δεν αντέχει άλλη ματαίωση, και γι' αυτό στις εκλογές αυτές έκανε μια γενναία επιλογή. Δεν τρομοκρατήθηκε, δεν υπέκυψε στις απειλές και την προπαγάνδα του φόβου, γιατί γνώριζε ότι αυτοί που τον απειλούσαν, είχαν οδηγήσει τη χώρα και τη λαό σε πλήρες οικονομικό, πολιτικό αλλά και ηθικό αδιέξοδο.</seg>
                    <seg xml:id="ParlaMint-GR_2015-02-08-S1-commons.seg41">Αυτό το αδιέξοδο θα αγωνιστούμε να ανατρέψουμε τόσο στο εσωτερικό όσο και στο εξωτερικό, αποκαθιστώντας άμεσα τη λειτουργία της δημοκρατίας και πρώτα απ' όλα, τη λειτουργία του Κοινοβουλίου, που ουσιαστικά είχε καταργηθεί μέσα από διαρκείς πράξεις νομοθετικού περιεχομένου. Θα αγωνιστούμε να αποκαταστήσουμε τον σεβασμό και την τήρηση του ελληνικού Συντάγματος και να ξανακερδίσουμε τις ιδρυτικές αρχές και αξίες της ενωμένης Ευρώπης, της Ευρώπης της αλληλεγγύης, της κοινωνικής συνοχής, της ανάπτυξης και της δημοκρατίας.</seg>
                    <seg xml:id="ParlaMint-GR_2015-02-08-S1-commons.seg42">Είμαι βέβαιος ότι η Κυβέρνησή μας, μαζί με όσες και όσους στηρίζουν τις προσπάθειές μας σε ένα πλαίσιο εθνικής συνεννόησης, με μοναδικό γνώμονα την κοινωνική σωτηρία, θα μείνει στη συλλογική μνήμη, ως η Κυβέρνηση που τήρησε τον λόγο της και εκπροσώπησε τίμια, αταλάντευτα, χωρίς πισωγυρίσματα όλους και όλες ξεχωριστά τις Ελληνίδες και τους Έλληνες, εν ονόματι και κατ' εντολή των οποίων βρίσκομαι σήμερα ενώπιόν σας.</seg>
                    <seg xml:id="ParlaMint-GR_2015-02-08-S1-commons.seg43">Κυρίες και κύριοι Βουλευτές, το τοπίο στην Ελλάδα και την Ευρώπη παραμένει δύσκολο αλλά είναι ήδη διαφορετικό. Η ατζέντα αλλάζει. Η Ελλάδα παραμένει στο επίκεντρο του διεθνούς ενδιαφέροντος αλλά για πρώτη φορά μετά από πολλά χρόνια με θετικό πρόσημο, ως πρωταγωνιστής, όχι ως κομπάρσος.</seg>
                    <seg xml:id="ParlaMint-GR_2015-02-08-S1-commons.seg44">Σε μια διαπραγμάτευση που, επιτέλους, ξεκίνησε, η Ελληνική Δημοκρατία, η Ελλάδα, καταθέτει προτάσεις, δεν δέχεται εντολές και μάλιστα μέσω ηλεκτρονικής αλληλογραφίας.</seg>
                    <seg xml:id="ParlaMint-GR_2015-02-08-S1-commons.seg45">Γνωρίζουμε πολύ καλά ότι η διαπραγμάτευση αυτή δεν θα είναι εύκολη, ότι ο δρόμος που έχουμε μπροστά μας είναι ανηφορικός αλλά έχουμε πίστη στις δυνάμεις μας και θα τα καταφέρουμε, κυρίως γιατί σε αυτήn τη διαπραγμάτευση, έχουμε πασίδηλα το δίκιο με το μέρος μας.</seg>
                    <seg xml:id="ParlaMint-GR_2015-02-08-S1-commons.seg46">Με ευθύνη τόσο των προηγούμενων κυβερνήσεων όσο και των εταίρων μας, επιβλήθηκε στον ελληνικό λαό ένα πρόγραμμα λιτότητας, που γνωρίζαμε ότι με μαθηματική ακρίβεια θα οδηγήσει όχι σε μια παροδική ύφεση αλλά σε μια μακροχρόνια βλάβη των αναπτυξιακών δυνατοτήτων της χώρας και σε μια πρωτοφανή συρρίκνωση της ελληνικής οικονομίας, όπως και έγινε.</seg>
                    <seg xml:id="ParlaMint-GR_2015-02-08-S1-commons.seg47">Μετά από πέντε, σχεδόν, χρόνια ακραίας λιτότητας, χάσαμε περίπου το 1/4 του εθνικού προϊόντος. Πάνω από ενάμισι εκατομμύριο συμπολίτες μας έχασαν τις δουλειές τους, ενώ πάνω από δυόμισι εκατομμύρια αναγκάστηκαν να διαβιώνουν κάτω από τα επίσημα όρια της φτώχειας. Την ίδια στιγμή, το δημόσιο χρέος εκτινάχθηκε από το 124% του ακαθάριστου εγχώριου προϊόντος στο 180%. Ενώ διαλύθηκε η παραγωγική βάση της οικονομίας μας, υπήρξε μια πρωτοφανής διαδικασία αποεπένδυσης και εσωτερικής υποτίμησης, που δημιούργησε ένα εκρηκτικό μείγμα ύφεσης και αποπληθωρισμού, που δυσχεραίνει καταλυτικά κάθε προοπτική ανάκαμψης.</seg>
                    <seg xml:id="ParlaMint-GR_2015-02-08-S1-commons.seg48">Το δυστύχημα, όμως, δεν είναι μόνο ότι η προηγούμενη κυβέρνηση αποδέχθηκε την εφαρμογή ενός μείγματος πολιτικής, που με μαθηματική ακρίβεια θα οδηγούσε την οικονομία και την κοινωνία στα βράχια. Το δυστύχημα είναι ότι η απερχόμενη κυβέρνηση φρόντισε φεύγοντας, να κάψει τα σπαρτά και να γκρεμίσει τις γέφυρες. Φρόντισε να δημιουργήσει, με απολύτως δική της ευθύνη, ασφυκτικά πλαίσια διαπραγμάτευσης για τη νέα Κυβέρνηση, ώστε να εξαναγκάσει τη χώρα να ξαναμπεί σε περιπέτειες και σε βαθύ μνημόνιο.</seg>
                    <seg xml:id="ParlaMint-GR_2015-02-08-S1-commons.seg49">Και αυτό σας το λέω πια μετά λόγου γνώσεως, αφού από τις επαφές μου με τους αξιωματούχους της Ευρωπαϊκής Επιτροπής, ενημερώθηκα ότι αρχική επιλογή των εταίρων μας, ήταν η εξάμηνη τεχνική παράταση του προγράμματος και κατόπιν ελληνικής επιμονής, προσδιορίστηκε το χρονικό όριο της 28ης Φεβρουαρίου.</seg>
                    <seg xml:id="ParlaMint-GR_2015-02-08-S1-commons.seg50">Έτσι αποκαλύπτεται πλέον σε όλους μας, ποιος ήταν και ποιος παραμένει ο στόχος της προηγούμενης μνημονιακής κυβέρνησης και των μνημονικών δυνάμεων στην πατρίδα μας. Ήταν και παραμένουν τα ασφυκτικά χρονικά όρια, ο εκβιασμός της Ελλάδας και, εντέλει, η αποτυχία της νέας ελληνικής Κυβέρνησης, δηλαδή - προσέξτε - η αποτυχία της Ελλάδας, προκειμένου οι ίδιοι να δικαιωθούν.</seg>
                    <seg xml:id="ParlaMint-GR_2015-02-08-S1-commons.seg51">Αυτό που ξέχασαν, όμως, να λογαριάσουν σε αυτήν τη φαντασίωση της μικρής παρένθεσης στο μνημόνιο είναι ότι σε αυτήν τη διαπραγμάτευση δεν υπάρχουν μονάχα οι τεχνοκράτες. Υπάρχει και ένας σημαντικός παράγοντας, ο λαϊκός παράγοντας, ο ελληνικός λαός και οι ευρωπαϊκοί λαοί που δεν θα επιτρέψουν μια τέτοια εξέλιξη!</seg>
                    <seg xml:id="ParlaMint-GR_2015-02-08-S1-commons.seg52">Ήδη, οι πολίτες στην Ελλάδα και σε άλλες ευρωπαϊκές χώρες έχουν κινητοποιηθεί, παίρνουν πρωτοβουλίες συμπαράστασης και αλληλεγγύης. Τους ευχαριστούμε και τους καλούμε να παραμείνουν σε εγρήγορση.</seg>
                    <seg xml:id="ParlaMint-GR_2015-02-08-S1-commons.seg53">Η αλληλεγγύη και η συμπαράστασή τους είναι πολύτιμες. Μόνο με τη στήριξή τους θα μπορέσουμε να διαχειριστούμε το αδιέξοδο στο οποίο μας οδήγησαν τα μνημόνια. Μόνο με τη στήριξή τους θα καταφέρουμε να βγάλουμε την Ελλάδα αλλά και την Ευρώπη, από τον φαύλο κύκλο της λιτότητας, της ύφεσης και του αποπληθωρισμού.</seg>
                    <seg xml:id="ParlaMint-GR_2015-02-08-S1-commons.seg54">Γιατί η στρατηγική μας δεν αφορά μόνο την Ελλάδα. Αφορά τους λαούς όλων των ευρωπαϊκών χωρών. Γιατί το πρόβλημα δεν είναι μόνο ελληνικό. Ποτέ δεν ήταν μόνο ελληνικό. Η κρίση δεν είναι μόνο ελληνική. Η κρίση είναι ευρωπαϊκή και άρα η λύση θα είναι, επίσης, ευρωπαϊκή.</seg>
                    <seg xml:id="ParlaMint-GR_2015-02-08-S1-commons.seg55">Η Ελλάδα μπορεί να είναι θετικός καταλύτης των εξελίξεων σε αυτήν τη σκληρή και επίμονη διαπραγμάτευση με έναν στόχο: Να καταλήξουμε σε αμοιβαία επωφελή λύση και για την Ελλάδα και για τους εταίρους μας.</seg>
                    <seg xml:id="ParlaMint-GR_2015-02-08-S1-commons.seg56">Επαναλαμβάνουμε σε όλους τους τόνους: Η Ελλάδα θέλει να εξυπηρετήσει το χρέος της. Εάν το ίδιο επιθυμούν και οι εταίροι μας, καλούνται να προσέλθουν στο τραπέζι του διαλόγου, να αποφασίσουμε από κοινού τον τρόπο και τις τεχνικές που θα το καταστήσουν βιώσιμο. Η εικόνα ενός χρέους που χθες ξεπέρασε το 180% του ΑΕΠ δεν επιτρέπει την εξυπηρέτησή του. Αυτό προσπαθούμε να εξηγήσουμε. Το πρόβλημα του ελληνικού χρέους δεν είναι πρόβλημα τεχνικής φύσης. Δεν είναι ζήτημα τεχνικής υλοποίησης δεδομένων αποφάσεων. Είναι πρόβλημα πολιτικής φύσης και πολιτικών επιλογών.</seg>
                    <seg xml:id="ParlaMint-GR_2015-02-08-S1-commons.seg57">Όσο οι εταίροι επιμένουν στη λιτότητα τόσο το πρόβλημα του χρέους θα ανακυκλώνεται και θα επιδεινώνεται. Εάν συμφωνήσουμε, λοιπόν, ότι η λιτότητα είναι καταστροφική, η τεχνική λύση για την απομείωση και την αποπληρωμή του χρέους θα βρεθεί μέσα από διαπραγματεύσεις και συναινέσεις.</seg>
                    <seg xml:id="ParlaMint-GR_2015-02-08-S1-commons.seg58">Δεν έχουμε στόχο να απειλήσουμε καμμία ισορροπία στην Ευρώπη. Απεναντίας είμαστε αυτοί που θέλουν να αποκατασταθεί η ισορροπία στην Ευρώπη. Είμαστε η ελπίδα για τις μεγάλες και αναγκαίες αλλαγές που πρέπει να συζητηθούν και να συντελεστούν στην Ευρώπη.</seg>
                    <seg xml:id="ParlaMint-GR_2015-02-08-S1-commons.seg59">Η νέα Κυβέρνηση κοινωνικής σωτηρίας επιθυμεί, επιδιώκει και εργάζεται, ώστε να συνδυάσει τις θεσμικές και δημοσιονομικές υποχρεώσεις που απορρέουν από τη συμμετοχή της χώρας μας στην Ευρωζώνη με τον απόλυτο σεβασμό στην αρχή της λαϊκής κυριαρχίας. Ο σεβασμός των δημοσιονομικών στόχων του Συμφώνου Σταθερότητας και Ανάπτυξης αποτελεί πράγματι ευρωπαϊκή υποχρέωση της χώρας. Η λιτότητα, όμως, όχι.</seg>
                    <seg xml:id="ParlaMint-GR_2015-02-08-S1-commons.seg60">«Αλληλεγγύη και ισότιμη συνεργασία των κρατών - μελών» γράφουν οι συνθήκες της Ευρωπαϊκής Ένωσης. Οι συνθήκες δεν γράφουν λιτότητα και μνημόνια. Θεμελιώδη αρχή της Ενωμένης Ευρώπης αποτελεί ο σεβασμός στη δημοκρατικά εκφρασμένη θέληση των λαών της.</seg>
                    <seg xml:id="ParlaMint-GR_2015-02-08-S1-commons.seg61">Γι' αυτό και ξεκαθαρίζουμε προς όλες τις κατευθύνσεις τι είναι αυτό που δεν διαπραγματευόμαστε. Δεν διαπραγματευόμαστε την εθνική μας κυριαρχία, δεν διαπραγματευόμαστε τη λαϊκή κυριαρχία, δεν διαπραγματευόμαστε τη λαϊκή εντολή των εκλογών της 25ης του Γενάρη!</seg>
                    <seg xml:id="ParlaMint-GR_2015-02-08-S1-commons.seg62">Ο ελληνικός λαός έδωσε ισχυρή και καθαρή εντολή για τον άμεσο τερματισμό της καταστροφικής λιτότητας και για αλλαγή πολιτικής. Συνεπώς το περιβόητο μνημόνιο καταργήθηκε πρώτα απ' όλα από την ίδια την αποτυχία του και από τα καταστροφικά του αποτελέσματα. Δεύτερον και σημαντικότερον, από την ετυμηγορία του ελληνικού λαού.</seg>
                    <seg xml:id="ParlaMint-GR_2015-02-08-S1-commons.seg63">Για τον λόγο αυτό η νέα Κυβέρνηση, κυρίες και κύριοι συνάδελφοι, δεν δικαιούται να ζητήσει παράταση του μνημονίου, γιατί δεν δικαιούται να ζητήσει παράταση του λάθους και της καταστροφής.</seg>
                    <seg xml:id="ParlaMint-GR_2015-02-08-S1-commons.seg64">Ούτε και είναι δυνατό να ζητείται σήμερα από τη νέα ελληνική Κυβέρνηση, στο όνομα τεχνικών δυσκολιών, η επέκταση ενός προγράμματος που αποδοκιμάστηκε πρόσφατα, πριν λίγες μέρες, από τον ελληνικό λαό. Και μάλιστα αυτό να ζητείται μόνο και μόνο προκειμένου να εξυπηρετηθεί ο τακτικός ελιγμός και οι μικροπολιτικές σκοπιμότητες πολιτικών δυνάμεων εντός της χώρας.</seg>
                    <seg xml:id="ParlaMint-GR_2015-02-08-S1-commons.seg65">Αυτό που η ελληνική Κυβέρνηση επιδιώκει στις διαπραγματεύσεις με τους εταίρους είναι μια νέα συμφωνία σε ένα «πρόγραμμα - γέφυρα», όπως το ονομάζουμε, μέχρι και τον Ιούνιο, ούτως ώστε να έχουμε το δημοσιονομικό χώρο που απαιτεί μια ειλικρινής διαπραγμάτευση για την αναδιάρθρωση του χρέους, που είναι αναγκαία, και για ένα νέο πρόγραμμα συνεργασίας και ανάπτυξης μεταξύ της Ελλάδας και των Ευρωπαίων εταίρων. Ρωτάνε, όμως, πολλοί καλοπροαίρετα: «Είναι αυτό εφικτό να γίνει τις επόμενες δεκαπέντε ημέρες;»</seg>
                    <seg xml:id="ParlaMint-GR_2015-02-08-S1-commons.seg66">Οι επαφές που είχα με τους θεσμικούς παράγοντες της Ευρωπαϊκής Ένωσης με έπεισαν ότι παρά τις δυσκολίες, είναι εφικτό. Βεβαίως, μπορεί να υπάρξουν αρκετά θέματα που, ενδεχομένως, θα απαιτήσουν χρόνο διαπραγμάτευσης, όπως για παράδειγμα το ζήτημα του χρέους. Τα περισσότερα, όμως, ζητήματα είμαστε απολύτως έτοιμοι, με ολοκληρωμένο πρόγραμμα και προτάσεις να τα συμφωνήσουμε και αύριο το πρωί, αν υπάρχει διάθεση.</seg>
                    <seg xml:id="ParlaMint-GR_2015-02-08-S1-commons.seg67">Η ελληνική Κυβέρνηση έχει σχέδιο έτοιμο - δεν το φτιάχνει τώρα - έχει προτάσεις - δεν τις φτιάχνει τώρα - είναι ρεαλιστικές και είναι ικανές να δημιουργήσουν ένα πλαίσιο συμφωνίας αμοιβαία αποδεκτό.</seg>
                    <seg xml:id="ParlaMint-GR_2015-02-08-S1-commons.seg68">Το νέο συμβόλαιο μεταξύ Ελλάδας και Ευρώπης που θα αποτυπωθεί σε ένα μεσοπρόθεσμο πρόγραμμα για την εθνική ανασυγκρότηση θα σέβεται τους κανόνες λειτουργίας της Ευρωζώνης, αλλά δεν θα καταδικάζει την ελληνική οικονομία σε αιώνια ύφεση με προβλέψεις για παράλογα και εξωπραγματικά πρωτογενή πλεονάσματα, που αποτελούν το άλλο όνομα της λιτότητας.</seg>
                    <seg xml:id="ParlaMint-GR_2015-02-08-S1-commons.seg69">Θέλω να διαβεβαιώσω την Εθνική Αντιπροσωπεία αλλά και τον ελληνικό λαό ότι επιδιώκουμε σταθερά και αταλάντευτα τη βιώσιμη συμφωνία με τους εταίρους. Και μάλιστα να διαβεβαιώσω ότι αισιοδοξώ κιόλας ότι θα το πετύχουμε. Γιατί η συμφωνία αυτή θα είναι ταυτόχρονα το σήμα ότι η Ευρώπη παραμένει προσηλωμένη στις δημοκρατικές της αρχές και παραδόσεις, στο σεβασμό της δημοκρατίας και της λαϊκής βούλησης.</seg>
                    <seg xml:id="ParlaMint-GR_2015-02-08-S1-commons.seg70">Η Ευρώπη δεν πρέπει να ξανακάνει τα λάθη του σκοτεινού παρελθόντος. Δεν θα οδηγήσει ένα λαό στην ταπείνωση και στον εξευτελισμό. Πρώτα και κύρια γιατί η Ευρώπη δεν πρέπει να ξαναζήσει την εποχή των τεράτων, για να μην ανατροφοδοτηθεί το μίσος μεταξύ των λαών, αλλά να πρυτανεύσει η κατανόηση και η αλληλεγγύη μεταξύ των λαών. Αυτό είναι σήμερα το στοίχημα της ενωμένης Ευρώπης.</seg>
                    <seg xml:id="ParlaMint-GR_2015-02-08-S1-commons.seg71">Κυρίες και κύριοι Βουλευτές, το χρονοδιάγραμμα που προτείνουμε στους εταίρους μας είναι αυτό που καθορίζει και το πλαίσιο των δικών μας πολιτικών παρεμβάσεων, των παρεμβάσεων που υπακούουν στην ανάγκη εξασφάλισης της δημοσιονομικής ισορροπίας και του ισοσκελισμένου προϋπολογισμού, αλλά την ίδια στιγμή αντιμετωπίζουν την κοινωνική καταστροφή και βάζουν τέλος στη λιτότητα και την ανθρωπιστική κρίση.</seg>
                    <seg xml:id="ParlaMint-GR_2015-02-08-S1-commons.seg72">Η επίτευξη ισοσκελισμένων προϋπολογισμών, ξέρετε, δεν είναι θέμα δεσμεύσεών μας προς τους εταίρους, αλλά είναι η προϋπόθεση της οικονομικής μας αυτοδυναμίας και άρα της εθνικής μας κυριαρχίας. Είναι η προϋπόθεση για μια ισχυρή διαπραγματευτική θέση της χώρας και, εν τέλει, για θετική έκβαση της διαπραγμάτευσης.</seg>
                    <seg xml:id="ParlaMint-GR_2015-02-08-S1-commons.seg73">Ο λόγος είναι απλός: Όσο λιγότερα χρήματα σου λείπουν τόσο πιο ανεξάρτητος είσαι, τόσο πιο ανθεκτικός είσαι σε πιέσεις. Γι' αυτό και το πρόγραμμά μας σχεδιάστηκε σε συνθήκες δημοσιονομικής ισορροπίας, κάτι, όμως, που - όλοι γνωρίζουμε - απαιτεί και την πατριωτική αίσθηση ευθύνης του καθενός και της καθεμιάς, της κάθε Ελληνίδας και του κάθε Έλληνα, που τους καλούμε σε αυτήν τη δύσκολη στιγμή να βάλουν πλάτη στην εθνική προσπάθεια.</seg>
                    <seg xml:id="ParlaMint-GR_2015-02-08-S1-commons.seg74">Πρώτη προτεραιότητα της Κυβέρνησής μας, από την Τετάρτη το πρωί, θα είναι η αντιμετώπιση των μεγάλων πληγών του μνημονίου, η αντιμετώπιση της ανθρωπιστικής κρίσης στην πατρίδα μας, όπως δεσμευθήκαμε προεκλογικά.</seg>
                    <seg xml:id="ParlaMint-GR_2015-02-08-S1-commons.seg75">Τα συγκεκριμένα μέτρα θα αφορούν την παροχή δωρεάν σίτισης, ρεύματος, στέγης και ιατροφαρμακευτικής περίθαλψης στις χιλιάδες οικογένειες και νοικοκυριά που έπεσαν θύματα της πιο σκληρής βαρβαρότητας, της μνημονιακής βαρβαρότητας, τα τελευταία πέντε χρόνια. Και ξέρετε, αυτό είναι θέμα ισονομίας και πολιτισμού. Δεν μπορεί η Ελλάδα να είναι μια ευρωπαϊκή χώρα, όταν έχει χιλιάδες ανθρώπους να πεινάνε, να μην έχουν ηλεκτρικό ρεύμα.</seg>
                    <seg xml:id="ParlaMint-GR_2015-02-08-S1-commons.seg76">Τα μέτρα, όμως, θα αφορούν και την αποκατάσταση των μεγάλων αδικιών. Προχωράμε, λοιπόν, άμεσα στην αποκατάσταση των αντισυνταγματικά απολυμένων από τον δημόσιο τομέα, των καθαριστριών του Υπουργείου Οικονομικών, των σχολικών φυλάκων και των διοικητικών υπαλλήλων των ΑΕΙ.</seg>
                    <seg xml:id="ParlaMint-GR_2015-02-08-S1-commons.seg77">Η αποκατάστασή τους δεν θα επιβαρύνει τον κρατικό προϋπολογισμό, καθώς θα γίνει στο πλαίσιο των προσλήψεων που προβλέπονται ήδη από τον τρέχοντα προϋπολογισμό για το 2015.</seg>
                    <seg xml:id="ParlaMint-GR_2015-02-08-S1-commons.seg78">Κυρίες και κύριοι Βουλευτές, μέσα στους πρώτους πέντε μήνες διαπραγμάτευσης με την Ευρώπη έχουμε μπροστά μας ένα μεγάλο στοίχημα, να δικαιώσουμε τις προσδοκίες του ελληνικού λαού για μια ριζική μεταρρύθμιση του κράτους. Και αυτό δεν είναι θέμα που αφορά δεσμεύσεις μας σε τρίτους, είναι δική μας επιλογή. Γιατί χωρίς αυτήν τη ριζική μεταρρύθμιση, ακόμη και με την καλύτερη δυνατή συμφωνία για το χρέος, το αδιέξοδο θα επανέλθει.</seg>
                    <seg xml:id="ParlaMint-GR_2015-02-08-S1-commons.seg79">Αυτό που μας έδωσε ο ελληνικός λαός είναι ξεκάθαρη εντολή για μάχη, μάχη ενάντια στις παθογένειες του ελληνικού πολιτικού συστήματος, μάχη ενάντια και στα συμφέροντα που οικοδόμησαν αυτές οι παθογένειες και αυτό το κράτος. Γιατί δεν είμαστε εμείς αυτοί που οικοδομήσαμε και δεν διοικήσαμε εμείς αυτό το κράτος των πελατειακών σχέσεων και της σπατάλης και γι' αυτό - δεν περιαυτολογώ - είμαστε οι μόνοι που μπορούμε πραγματικά να το αλλάξουμε, να υλοποιήσουμε τη μεγαλύτερη θεσμική ανασυγκρότηση στη σύγχρονη ιστορία της χώρας. Η θεσμική αυτή ανασυγκρότηση έχει ήδη ξεκινήσει με τη μεγάλη αλλαγή στη δομή της Κυβέρνησης, που αποτέλεσε το πρώτο βήμα για τον αναγκαίο εξορθολογισμό της δημόσιας διοίκησης.</seg>
                    <seg xml:id="ParlaMint-GR_2015-02-08-S1-commons.seg80">Η πρώτη φάση αυτής της μεταρρύθμισης θα ολοκληρωθεί εντός εξαμήνου με την επεξεργασία συμπαγών και συνεκτικών οργανισμών των δέκα μόνο Υπουργείων. Στόχος μας είναι η καλύτερη επιτελική οργάνωση, ο συντονισμός των υπηρεσιών, η ταχύτατη διεκπεραίωση των αποφάσεων και η κοινωνική ανταποδοτικότητα.</seg>
                    <seg xml:id="ParlaMint-GR_2015-02-08-S1-commons.seg81">Ταυτόχρονα, προχωράμε και στον αποφασιστικό περιορισμό της σπατάλης στον δημόσιο τομέα και στον περιορισμό προνομίων Υπουργών αλλά και Βουλευτών. Διότι εμείς δεν ήρθαμε για να καταλάβουμε δομές εξουσίας και προνόμια εξουσίας. Εμείς ήρθαμε για να καταργήσουμε προνόμια και να περάσουμε την εξουσία εκεί από όπου πηγάζει, δηλαδή στον ελληνικό λαό.</seg>
                    <seg xml:id="ParlaMint-GR_2015-02-08-S1-commons.seg82">Άμεσα, λοιπόν, αποσυμφορούμε τη δημόσια διοίκηση από τις στρατιές συμβούλων και μετακλητών υπαλλήλων των Υπουργών. Καταργούμε σπατάλες προκλητικές. Μειώνουμε σχεδόν κατά το ήμισυ τον στόλο των επτακοσίων περίπου αυτοκινήτων στα Υπουργεία.</seg>
                    <seg xml:id="ParlaMint-GR_2015-02-08-S1-commons.seg83">Δίνουμε εντολή να πουληθούν κυβερνητικά αυτοκίνητα που κοστίζουν προκλητικά ποσά, άνω των 700.000 ευρώ, τη στιγμή που ο μέσος Έλληνας πολίτης υποφέρει.</seg>
                    <seg xml:id="ParlaMint-GR_2015-02-08-S1-commons.seg84">Δίνουμε εντολή να πουληθεί αρχικά το ένα από τα τρία κυβερνητικά αεροσκάφη, γιατί το παράδειγμα του λιτού βίου πρέπει να ξεκινήσει από εμάς, από την ίδια την Κυβέρνηση.</seg>
                    <seg xml:id="ParlaMint-GR_2015-02-08-S1-commons.seg85">Στην ίδια κατεύθυνση θα ζητήσω από την Πρόεδρο της Βουλής - ξέρω, μπορεί να στεναχωρήσω κάποιους - να επανεξετάσει και να καταργήσει το προνόμιο του βουλευτικού αυτοκινήτου, διότι δεν πιστεύω ότι οι Βουλευτές μας στερούνται της οικονομικής δυνατότητας να μετακινούνται με τα δικά τους έξοδα.</seg>
                    <seg xml:id="ParlaMint-GR_2015-02-08-S1-commons.seg86">Είμαστε αποφασισμένοι να επιβάλουμε ένα νέο ύφος και ήθος εξουσίας. Και αυτό πρέπει να ξεκινά από την κορυφή. Πρώτο παράδειγμα της νέας αντίληψης είναι ο περιορισμός του προσωπικού του Μεγάρου Μαξίμου κατά 30% και η μείωση της φρουράς ασφαλείας, της αστυνομικής φρουράς, του Πρωθυπουργού κατά 40%.</seg>
                    <seg xml:id="ParlaMint-GR_2015-02-08-S1-commons.seg87">Στην ίδια κατεύθυνση θα κινηθεί όλο το Υπουργικό Συμβούλιο, όχι μόνο για λόγους συμβολικούς - γιατί και οι συμβολισμοί έχουν το νόημά τους - αλλά και για λόγους ουσιαστικούς. Γιατί ο αστυνομικός πρέπει να φύγει από τα πολιτικά γραφεία και να πάει στη γειτονιά, εκεί όπου ο πολίτης τον έχει ανάγκη για την ασφάλειά του. Έχει ανάγκη τη διαρκή παρουσία του.</seg>
                    <seg xml:id="ParlaMint-GR_2015-02-08-S1-commons.seg88">Η νέα Κυβέρνηση θα δείξει αμέριστη εμπιστοσύνη στους δημοσίους υπαλλήλους, ανεξάρτητα από τα πολιτικά τους πιστεύω, που σε αντίξοες συνθήκες προσπαθούν να εξυπηρετήσουν πολίτες και επιχειρήσεις. Και αυτή η εμπιστοσύνη θα αποτυπωθεί στην πράξη με την κατάργηση των εκδικητικών μνημονιακών ρυθμίσεων για το πειθαρχικό δίκαιο των δημοσίων υπαλλήλων και την αντικατάστασή του από ένα σύγχρονο και αποτελεσματικό πλέγμα ρυθμίσεων, που θα σέβεται το τεκμήριο της αθωότητας, αλλά την ίδια στιγμή θα προστατεύει αποτελεσματικά το δημόσιο και την κοινωνία από τους επίορκους υπαλλήλους.</seg>
                    <seg xml:id="ParlaMint-GR_2015-02-08-S1-commons.seg89">Εμείς επιμένουμε ότι η κοινωνική ανταποδοτικότητα της δημόσιας διοίκησης και η στήριξη των κοινωνικών υπηρεσιών της είναι μέγιστο πολιτικό μας καθήκον.</seg>
                    <seg xml:id="ParlaMint-GR_2015-02-08-S1-commons.seg90">Προωθούμε άμεσα ρύθμιση για την αξιολόγηση των δημοσίων υπαλλήλων με αντικειμενικά και αξιοκρατικά κριτήρια και ταυτόχρονα αλλάζουμε το σύστημα επιλογής προϊσταμένων, κόβοντας τον γόρδιο δεσμό μεταξύ πολιτικών κομμάτων και κρατικού μηχανισμού.</seg>
                    <seg xml:id="ParlaMint-GR_2015-02-08-S1-commons.seg91">Τέλος, προχωρούμε σε μέτρα για την απλοποίηση των διαδικασιών της δημόσιας διοίκησης, με την αξιοποίηση των δυνατοτήτων των νέων τεχνολογιών, για να περιορίσουμε τη φυσική επαφή μεταξύ της διοίκησης και των πολιτών που «τρέφει» τη μικρή διαφθορά και ταυτόχρονα να επιτύχουμε την καλύτερη δυνατή εξυπηρέτηση των πολιτών.</seg>
                    <seg xml:id="ParlaMint-GR_2015-02-08-S1-commons.seg92">Με την ολοκλήρωση των νέων οργανισμών των Υπουργείων καμμία δημόσια υπηρεσία δεν θα ζητά πιστοποιητικά από πολίτες ή επιχειρήσεις που πιστοποιούν πληροφορίες ή στοιχεία που ήδη κατέχει κάποια άλλη δημόσια υπηρεσία. Έτσι, πιστεύουμε ότι θα περιοριστεί αποφασιστικά η γραφειοκρατία και θα δοθούν ενδογενή κίνητρα στη δημόσια διοίκηση, για να προχωρήσει στην ηλεκτρονική διασύνδεση των υπηρεσιών της και στην αναγκαία μηχανοργάνωση.</seg>
                    <seg xml:id="ParlaMint-GR_2015-02-08-S1-commons.seg93">Στο πλαίσιο της ριζικής διοικητικής μεταρρύθμισης κομβικό ρόλο έχει η με κάθε τρόπο στήριξη της αυτοδιοίκησης. Στο πλαίσιο αυτό δημιουργούμε νέο θεσμικό πλαίσιο μέσα από τη ριζική αναθεώρηση του «ΚΑΛΛΙΚΡΑΤΗ». Ξεκινάμε αμέσως τις διαδικασίες μιας ευρείας διαβούλευσης, με παρεμβάσεις σε όλο το εύρος αρμοδιοτήτων και διάρθρωσης του «ΚΑΛΛΙΚΡΑΤΗ», μέχρις ότου ολοκληρωθεί το νέο νομοθετικό πλαίσιο.</seg>
                    <seg xml:id="ParlaMint-GR_2015-02-08-S1-commons.seg94">Κυρίες και κύριοι Βουλευτές, ο πραγματικά μεγάλος αγώνας μας, η πραγματικά αδυσώπητη μάχη που αυτή η Κυβέρνηση είναι έτοιμη να δώσει με κάθε κόστος, είναι η μάχη ενάντια στην υψηλή διαφθορά, ενάντια σ' αυτό το σύστημα διαπλοκής πολιτικής και οικονομικής εξουσίας, που καταδυναστεύει χρόνια τον τόπο μας, ένα σύστημα που δηλητηρίασε τη δημόσια ζωή, απαξίωσε το πολιτικό σύστημα και τους θεσμούς. Αλλά βέβαια μεγάλη μάχη είναι και η μάχη ενάντια στη φοροδιαφυγή, στη φοροαποφυγή που αποτέλεσε την πραγματική αιτία που η χώρα μας έφτασε στο χείλος του γκρεμού.</seg>
                    <seg xml:id="ParlaMint-GR_2015-02-08-S1-commons.seg95">Ήδη γνωρίζετε ότι συγκροτήσαμε ειδικό χαρτοφυλάκιο για τον επιχειρησιακό συντονισμό των αρμόδιων υπηρεσιών και ελεγκτικών μηχανισμών που θα οργανώσει τη στρατηγική μας σε αυτόν τον ακήρυχτο πόλεμο. Γνωρίζουμε ότι βάζουμε τον πήχη ψηλά, αλλά δεν μας επιτρέπεται τίποτα λιγότερο από αυτό.</seg>
                    <seg xml:id="ParlaMint-GR_2015-02-08-S1-commons.seg96">Σε αυτό το πλαίσιο, πρώτον, κινητοποιήσουμε άμεσα το Σώμα Δίωξης Οικονομικού Εγκλήματος, ώστε να ελεγχθούν κατά προτεραιότητα οι λίστες των μεγαλοκαταθετών, η λίστα της αρχής για την καταπολέμηση της νομιμοποίησης εσόδων από εγκληματικές ενέργειες, η περιβόητη λίστα Λαγκάρντ, η λίστα Λιχτενστάιν.</seg>
                    <seg xml:id="ParlaMint-GR_2015-02-08-S1-commons.seg97">Δεύτερον, συστήνουμε Υπηρεσία Εσωτερικού Ελέγχου Τελωνείων και κινητοποιούμε όλες τις αρμόδιες υπηρεσίες και Σώματα για την πάταξη του λαθρεμπορίου καπνού και πετρελαίου, που οδηγεί σε ετήσια απώλεια εσόδων του ελληνικού δημοσίου, σύμφωνα με έγκυρες εκτιμήσεις, μεγαλύτερη από ενάμισι δισεκατομμύριο ευρώ κατ' έτος.</seg>
                    <seg xml:id="ParlaMint-GR_2015-02-08-S1-commons.seg98">Τρίτον, υιοθετούμε τις πλέον σύγχρονες πρακτικές για τον εντοπισμό της αφορολόγητης ύλης που προέρχεται από τριγωνικές και ενδοομιλικές συναλλαγές.</seg>
                    <seg xml:id="ParlaMint-GR_2015-02-08-S1-commons.seg99">Τέταρτον, κινητοποιούμε το Σώμα Επιθεώρησης Ελεγκτών Δημόσιας Διοίκησης για τον έλεγχο της νομιμότητας των δημοσίων συμβάσεων και των προμηθευτών του δημοσίου, για να μπει επιτέλους ένα τέλος στις υπερτιμολογήσεις και στις μίζες.</seg>
                    <seg xml:id="ParlaMint-GR_2015-02-08-S1-commons.seg100">Πέμπτον, βάζουμε τέλος στα θαλασσοδάνεια που χρησιμοποιούνται συνήθως για την εξυπηρέτηση σκοτεινών σκοπιμοτήτων και συντήρησης ενός ολιγαρχικού καθεστώτος.</seg>
                    <seg xml:id="ParlaMint-GR_2015-02-08-S1-commons.seg101">Κυρίες και κύριοι Βουλευτές, η νέα Κυβέρνηση εγγυάται ότι σε αυτόν τον τόπο θα αποδοθεί δικαιοσύνη. Δεν βρισκόμαστε στο σημείο μηδέν, δεν διαγράφουμε το αμαρτωλό παρελθόν, δεν δίνουμε συγχωροχάρτι σε κανέναν.</seg>
                    <seg xml:id="ParlaMint-GR_2015-02-08-S1-commons.seg102">Καταργούμε άμεσα τις ούτως ή άλλως αντισυνταγματικές διατάξεις που παρέχουν ασυλία στα διοικητικά συμβούλια του ΤΑΙΠΕΔ και του Ταμείου Χρηματοπιστωτικής Σταθερότητας και της Τράπεζας της Ελλάδας.</seg>
                    <seg xml:id="ParlaMint-GR_2015-02-08-S1-commons.seg103">Όλοι οι Έλληνες πολίτες είναι ίσοι ενώπιον του νόμου και τα στελέχη του κρατικού μηχανισμού, η υπαλληλική ελίτ, δεν εξαιρούνται, δεν μπορεί να εξαιρούνται από αυτήν την αρχή.</seg>
                    <seg xml:id="ParlaMint-GR_2015-02-08-S1-commons.seg104">Προχωράμε, επίσης, σε μία υπόσχεση που την έδωσαν και άλλοι, αλλά ποτέ δεν την υλοποίησαν, στη σύσταση εξεταστικής επιτροπής για το πώς φθάσαμε ως εδώ, εξεταστικής επιτροπής για τα μνημόνια, για να διαλευκανθούν όλες οι πτυχές.</seg>
                    <seg xml:id="ParlaMint-GR_2015-02-08-S1-commons.seg105">Όχι για να εκδικηθούμε τους πολιτικούς μας αντιπάλους, άλλωστε τις πολιτικές ευθύνες τις αποδίδει ο λαός, αλλά για να διερευνηθεί δίκαια και ψύχραιμα αν υπάρχουν ευρύτερες ευθύνες και να αποδοθούν εκεί όπου πρέπει να αποδοθούν.</seg>
                    <seg xml:id="ParlaMint-GR_2015-02-08-S1-commons.seg106">Επίσης, εκκινούμε τη διαδικασία ελέγχου των δημόσιων συμβάσεων για τις οποίες υπάρχουν στοιχεία πλημμελειών οποιουδήποτε είδους, με στόχο την ικανοποίηση του ελληνικού δημοσίου. Το δημόσιο χρήμα δεν υπάρχει για να εξυπηρετεί τα συμφέροντα των ολιγαρχών, αλλά για να ενισχύει την ανάπτυξη, τη μείωση της ανεργίας και την άνοδο του βιοτικού επιπέδου του ελληνικού λαού.</seg>
                    <seg xml:id="ParlaMint-GR_2015-02-08-S1-commons.seg107">Σπάμε το περιβόητο «τρίγωνο της διαπλοκής» μεταξύ τραπεζών, πολιτικού συστήματος και μιντιακού κατεστημένου.</seg>
                    <seg xml:id="ParlaMint-GR_2015-02-08-S1-commons.seg108">Εγγυόμαστε την καθολική πρόσβαση του ελληνικού λαού στο αγαθό της αντικειμενικής και αυτόνομης από πολιτικές παρεμβάσεις ενημέρωσης. Επανασυστήνουμε με νόμο την Ελληνική Ραδιοφωνία - Τηλεόραση από μηδενική βάση, χρησιμοποιώντας αποκλειστικά πόρους από το ανταποδοτικό τέλος.</seg>
                    <seg xml:id="ParlaMint-GR_2015-02-08-S1-commons.seg109">Έτσι, χτίζουμε μία ισχυρή και ανταγωνιστική δημόσια ραδιοτηλεόραση που θα ενισχύει την προβολή της χώρας στο εξωτερικό, που θα διευρύνει τις δυνατότητες συμμετοχής όλων των πολιτών στα αγαθά του πολιτισμού, χωρίς ρεβανσισμούς, χωρίς τις προχειρότητες και τις σπατάλες του παρελθόντος, χωρίς σκανδαλώδεις συμβάσεις, χωρίς κάστες προνομίων, χωρίς προκλητικές αμοιβές.</seg>
                    <seg xml:id="ParlaMint-GR_2015-02-08-S1-commons.seg110">Θα αποκαταστήσουμε μία τεράστια αδικία, ένα έγκλημα σε βάρος του ελληνικού λαού και της δημοκρατίας που συντελέστηκε την 11η Ιουνίου 2013, τη μέρα της ντροπής, τη μέρα του μαύρου στις οθόνες μας.</seg>
                    <seg xml:id="ParlaMint-GR_2015-02-08-S1-commons.seg111">Εφαρμόζουμε άμεσα το θεσμικό πλαίσιο για τον έλεγχο των ραδιοτηλεοπτικών σταθμών και άλλων μέσων ενημέρωσης.</seg>
                    <seg xml:id="ParlaMint-GR_2015-02-08-S1-commons.seg112">Βάζουμε τέλος στα χαριστικά δάνεια που παραχωρούνται συνήθως με όρους αδιαφανείς και προχωράμε σε προκήρυξη διαγωνισμών για ανοικτή, διαφανή και σύμφωνη με τους ισχύοντες νόμους δανειοδότηση όλων των ραδιοτηλεοπτικών μέσων που εκπέμπουν στην πατρίδα μας.</seg>
                </u>
                <u xml:id="ParlaMint-GR_2015-02-08-S1-commons.u4" ana="#regular" who="#ΤΡΑΓΑΚΗΣ_ΠΑΝΑΓΙΩΤΗ_ΙΩΑΝΝΗΣ">
                    <seg xml:id="ParlaMint-GR_2015-02-08-S1-commons.seg113">Αδειοδότηση και όχι δανειοδότηση.</seg>
                </u>
                <u xml:id="ParlaMint-GR_2015-02-08-S1-commons.u5" ana="#regular" who="#ΤΣΙΠΡΑΣ_ΠΑΥΛΟΥ_ΑΛΕΞΙΟΣ">
                    <seg xml:id="ParlaMint-GR_2015-02-08-S1-commons.seg114">Κυρίες και κύριοι συνάδελφοι, αδειοδότηση. Να γραφτεί στα Πρακτικά.</seg>
                    <seg xml:id="ParlaMint-GR_2015-02-08-S1-commons.seg115">Κυρίες και κύριοι Βουλευτές, η θεσμική ανασυγκρότηση που προωθούμε έχει ένα κεντρικό σύνθημα: «Δημοκρατία παντού». Τα μνημόνια, όχι μόνο οδήγησαν στην απαξίωση του πολιτικού συστήματος, κυρίως υπονόμευσαν την ίδια την δημοκρατία. Το κράτος μετατράπηκε από αρωγός του πολίτη σε διώκτη των πιο αδύναμων, των αποκλεισμένων, των θυμάτων αυτής της κρίσης.</seg>
                    <seg xml:id="ParlaMint-GR_2015-02-08-S1-commons.seg116">Εμείς επαναφέρουμε και εμβαθύνουμε σε κάθε δημοκρατικό θεσμό, κάθε κοινωνικό κεκτημένο. Στηρίζουμε και προστατεύουμε τα ατομικά δικαιώματα και τις πολιτικές ελευθερίες, το κοινωνικό κράτος δικαίου.</seg>
                    <seg xml:id="ParlaMint-GR_2015-02-08-S1-commons.seg117">Εισάγουμε νέο δόγμα για την ασφάλεια, τις ελευθερίες, τα δικαιώματα, τις σχέσεις Αστυνομίας - πολίτη. Η Αστυνομία δεν θα έχει το ρόλο της καταστολής των λαϊκών κινητοποιήσεων. Η Αστυνομία θα εγγυάται την προστασία του πολίτη από το έγκλημα. Η Αστυνομία θα εγγυάται την ασφάλεια των πολιτών. Στο πλαίσιο αυτό επαναφέρουμε το θεσμό του «αστυνομικού της γειτονιάς». Αναβαθμίζουμε και εκσυγχρονίζουμε την εκπαίδευση των αστυνομικών, του status και των συνθηκών εργασίας τους.</seg>
                    <seg xml:id="ParlaMint-GR_2015-02-08-S1-commons.seg118">Αλλάζουμε τη διάρθρωση και τον τίτλο της Εθνικής Υπηρεσίας Πληροφοριών. Μετονομάζεται σε Υπηρεσία Προστασίας Εθνικής Κυριαρχίας με αποκλειστική αρμοδιότητα την εξωτερική ασφάλεια και όχι την εσωτερική, η οποία ακολουθεί να ανήκει σε ειδικές υπηρεσίες προστασίας του πολίτη.</seg>
                    <seg xml:id="ParlaMint-GR_2015-02-08-S1-commons.seg119">Με τη νέα Κυβέρνηση για πρώτη φορά στη χώρα μία απλή Διεύθυνση Μετανάστευσης μετατρέπεται σε Υπουργείο, σε χαρτοφυλάκιο, όπως σε όλες τις χώρες της Ευρώπης. Το μεταναστευτικό καθίσταται για πρώτη φορά αυτό που θα έπρεπε να είναι σε ένα κράτος δικαίου, δηλαδή ζήτημα συνολικής διαχείρισης με ενιαία στρατηγική από το καθ' ύλην αρμόδιο Υπουργείο που εποπτεύει το σχετικό χαρτοφυλάκιο.</seg>
                    <seg xml:id="ParlaMint-GR_2015-02-08-S1-commons.seg120">Στόχος μας είναι μία ενιαία πολιτική στα σοβαρά αυτά ζητήματα με πρόσημο την ένταξη, την προστασία, τον σεβασμό των δικαιωμάτων του ανθρώπου και την ενίσχυση της κοινωνικής συνοχής. Πρωταρχικό ρόλο του νέου χαρτοφυλακίου αποτελεί η άμεση ψήφιση νόμου περί ιθαγένειας για τα παιδιά δεύτερης γενιάς.</seg>
                    <seg xml:id="ParlaMint-GR_2015-02-08-S1-commons.seg121">Η ανυπαρξία νομικής ρύθμισης για αυτά τα παιδιά εδώ και δύο χρόνια έχει αποκλείσει από τις διαδικασίες χορήγησης ιθαγένειας το πιο ενταγμένο τμήμα των μεταναστών, αυτά τα παιδιά δηλαδή που έχουν συνδέσει τη ζωή και την παιδεία τους με την πατρίδα μας, αυτά τα παιδιά που δεν έχουν μάθει άλλη γλώσσα, δεν έχουν μάθει άλλη πατρίδα και έχουν μάθει μόνο την ελληνική παιδεία.</seg>
                    <seg xml:id="ParlaMint-GR_2015-02-08-S1-commons.seg122">Το ζήτημα των μεταναστευτικών ροών, βέβαια, δεν αφορά μόνο την Ελλάδα. Είναι οικουμενικό και ευρωπαϊκό ζήτημα και για αυτόν το λόγο δεν επιδέχονται μόνο εθνικές λύσεις. Επείγει άμεσα ευρωπαϊκός συντονισμός, που δυστυχώς ακόμα αποτελεί ζητούμενο. Είναι επείγουσα η ανάγκη προώθησης μίας ευρωπαϊκής πολιτικής μετανάστευσης και ασύλου που θα βασίζεται στον σεβασμό των δικαιωμάτων του ανθρώπου, αλλά και στην ανάληψη και τον διαμερισμό της ευθύνης από όλα τα κράτη της Ευρωπαϊκής Ένωσης με ενεργοποίηση άμεσων μέτρων αλληλεγγύης στις χώρες υποδοχής.</seg>
                    <seg xml:id="ParlaMint-GR_2015-02-08-S1-commons.seg123">Κυρίες και κύριοι Βουλευτές, δεν υπάρχει όμως θεσμική και παραγωγική ανασυγκρότηση χωρίς μία μεγάλη και γενναία μεταρρύθμιση του φορολογικού συστήματος.</seg>
                    <seg xml:id="ParlaMint-GR_2015-02-08-S1-commons.seg124">Τα μειωμένα φορολογικά έσοδα κατά τις δεκαετίες του ‘90 και του 2000 ήταν η κύρια αιτία για την αδυναμία της χώρας να μειώσει το εξωτερικό της χρέος.</seg>
                    <seg xml:id="ParlaMint-GR_2015-02-08-S1-commons.seg125">Ακόμα και την περίοδο που η ελληνική οικονομία έτρεχε με ρύθμιση ανάπτυξης της τάξης του 4%, το χρέος μας έμενε καρφωμένο στο 100% του ΑΕΠ, δηλαδή σε απόλυτους αριθμούς αυξανόταν. Και η ευθύνη γι' αυτό δεν ανήκε φυσικά στους μισθωτούς και στους συνταξιούχους, κυρίως ανήκε στην οικονομική ελίτ και στα ανώτερα στρώματα των ελευθέρων επαγγελματιών που ποτέ δεν σήκωσαν τα βάρη που τους αναλογούσαν.</seg>
                    <seg xml:id="ParlaMint-GR_2015-02-08-S1-commons.seg126">Η περίοδος της κρίσης και του μνημονίου βάθυνε αυτήν τη φοροδοτική ανισότητα με πρωτοφανή τρόπο και εξάντλησε τους «συνήθεις υπόπτους» με την αύξηση, τόσο της άμεσης, όσο και της έμμεσης φορολογίας.</seg>
                    <seg xml:id="ParlaMint-GR_2015-02-08-S1-commons.seg127">Η φορολογική δικαιοσύνη είναι δυστυχώς μία άγνωστη λέξη για τη χώρα μας και η συνταγματική επιταγή για αναλογική φορολογική επιβάρυνση παραμένει ακόμα κενό γράμμα.</seg>
                    <seg xml:id="ParlaMint-GR_2015-02-08-S1-commons.seg128">Η νέα Κυβέρνηση δεσμεύεται και από αυτό εδώ το Βήμα ότι θα θέσει ένα τέλος στον οικονομικό και κοινωνικό αυτό παραλογισμό, στον ανορθολογισμό και στην αδικία. Κάθε πολίτης και κάθε επιχείρηση θα συνεισφέρει στα κοινά βάρη ανάλογα με την φοροδοτική του ικανότητα, όπως ρητά επιβάλλει το Σύνταγμα.</seg>
                    <seg xml:id="ParlaMint-GR_2015-02-08-S1-commons.seg129">Δεσμευόμαστε να επεξεργαστούμε και να υιοθετήσουμε ένα σταθερό, απλό και δίκαιο φορολογικό σύστημα, που θα κατανέμει ισότιμα τα βάρη και θα δημιουργεί ταυτόχρονα την αίσθηση της ασφάλειας, που είναι αναγκαία για τις μακροπρόθεσμες στρατηγικές επενδύσεις.</seg>
                    <seg xml:id="ParlaMint-GR_2015-02-08-S1-commons.seg130">Συγκεκριμένα, καθιερώνουμε ενιαία και προοδευτική φορολογική κλίμακα, χωρίς εξαιρέσεις και αστερίσκους, μεταθέτοντας το βάρος στα υψηλά και πολύ υψηλά εισοδήματα.</seg>
                    <seg xml:id="ParlaMint-GR_2015-02-08-S1-commons.seg131">Θεσπίζουμε το αφορολόγητο όριο στα 12. 000 ευρώ.</seg>
                    <seg xml:id="ParlaMint-GR_2015-02-08-S1-commons.seg132">Προχωράμε στην καταγραφή των περιουσιών στην Ελλάδα και στο εξωτερικό μέσω του περιουσιολογίου που θα δίνει σαφή εικόνα για τη φοροδοτική ικανότητα πολιτών και επιχειρήσεων.</seg>
                    <seg xml:id="ParlaMint-GR_2015-02-08-S1-commons.seg133">Καταργούμε τον ΕΝΦΙΑ από το 2015 και τον αντικαθιστούμε με Φόρο Μεγάλης Ακίνητης Περιουσίας.</seg>
                    <seg xml:id="ParlaMint-GR_2015-02-08-S1-commons.seg134">Θέλω, όμως, εδώ να είμαι ξεκάθαρος. Καλώ όλους τους πολίτες, στις παρούσες συνθήκες και με δεδομένες τις ασφυκτικές πιέσεις που υφιστάμεθα, να ανταποκριθούν στην εθνική προσπάθεια και να καταβάλουν τις τελευταίες δόσεις που αντιστοιχούν στο φόρο του 2014.</seg>
                    <seg xml:id="ParlaMint-GR_2015-02-08-S1-commons.seg135">Το 2015, όμως, δεν θα υπάρχει ΕΝΦΙΑ. Και αυτό είναι δέσμευση.</seg>
                    <seg xml:id="ParlaMint-GR_2015-02-08-S1-commons.seg136">Ενισχύουμε τους ελεγκτικούς μηχανισμούς, επενδύοντας στη διαρκή εκπαίδευση του προσωπικού και στην αναβάθμιση των πληροφοριακών δομών. Παίρνουμε αυστηρά μέτρα ελέγχου της φορολογικής διοίκησης και επιβάλλουμε αυστηρές τιμωρίες σε όσους παραβαίνουν το καθήκον τους. Βάζουμε τέλος στη βιομηχανία των χαριστικών τροπολογιών και εξαιρέσεων. Κάθε αλλαγή του φορολογικού δικαίου θα κωδικοποιείται πλέον άμεσα, με ευθύνη των αρμόδιων υπηρεσιών.</seg>
                    <seg xml:id="ParlaMint-GR_2015-02-08-S1-commons.seg137">Η μεγάλη μεταρρύθμιση του φορολογικού συστήματος είναι η εκ των ων ουκ άνευ προϋπόθεση για την αναπτυξιακή ώθηση που έχει ανάγκη η ελληνική οικονομία, αλλά και για την ανακούφιση μισθωτών, συνταξιούχων και μικρομεσαίων. Αυτό, όμως, απαιτεί χρόνο. Η επανεκκίνηση, όμως, της οικονομίας και η ανακούφιση των θυμάτων της κρίσης είναι ένα θέμα που πρέπει να αντιμετωπίσουμε άμεσα, χωρίς καθυστερήσεις, χωρίς ολιγωρίες, χωρίς αμφιταλαντεύσεις.</seg>
                    <seg xml:id="ParlaMint-GR_2015-02-08-S1-commons.seg138">Το ίδιο άμεση είναι και η ανάγκη να ενισχυθούν τα δημόσια έσοδα. Οι ληξιπρόθεσμες οφειλές ιδιωτών προς το δημόσιο αγγίζουν το ποσό των 72.000.000.000 ευρώ από 30.000.000.000 ευρώ που ήταν περίπου το 2009. Πρόκειται για μία αιμορραγία που δημιουργεί ανυπέρβλητες δυσκολίες και υπονομεύει τη διαπραγματευτική μας δύναμη, την ανεξαρτησία της χώρας και αποδεικνύει ταυτόχρονα την παταγώδη αποτυχία των μνημονίων.</seg>
                    <seg xml:id="ParlaMint-GR_2015-02-08-S1-commons.seg139">Γι' αυτόν το λόγο, προχωράμε άμεσα σε μέτρα για τη ρύθμιση των ληξιπρόθεσμων οφειλών σε δημόσιο και ασφαλιστικά ταμεία. Θεσπίζουμε τις εκατό δόσεις για τη διευκόλυνση εξόφλησης των οφειλόμενων, χωρίς γραφειοκρατικές προϋποθέσεις και βραδείες διαδικασίες. Άμεσα καταργούμε τη ρύθμιση που μετατρέπει αντισυνταγματικά το αδίκημα της μη πληρωμής χρεών προς το δημόσιο σε διαρκές, προκειμένου να σταματήσει αυτός ο εξευτελισμός των οφειλετών που σύρονται καθημερινά στα κρατητήρια.</seg>
                    <seg xml:id="ParlaMint-GR_2015-02-08-S1-commons.seg140">Ο νόμος θα εφαρμόζεται, αλλά με όλες τις δικονομικές εγγυήσεις που προστατεύουν κατοχυρωμένα δικαιώματα.</seg>
                    <seg xml:id="ParlaMint-GR_2015-02-08-S1-commons.seg141">Επαναφέρουμε όλες τις δικονομικές εγγυήσεις προστασίας από την αναγκαστική εκτέλεση σε βάρος της περιουσίας των πολιτών και σταματάμε το καθεστώς έκτακτης ανάγκης που επέβαλλαν οι μνημονιακές κυβερνήσεις σε βάρος των μικρών και μεσαίων εισοδημάτων. Διότι η δημοκρατία και τα δικαιώματα δεν είναι à la carte, δεν μπορούν να περιορίζονται, πόσω δε μάλλον δεν μπορούν να ακρωτηριάζονται.</seg>
                    <seg xml:id="ParlaMint-GR_2015-02-08-S1-commons.seg142">Κυρίες και κύριοι Βουλευτές, στο πλαίσιο τις θεσμικής ανασυγκρότησης και της οικονομικής επανεκκίνησης κεντρικό ρόλο έχει η ανασυγκρότηση του πλαισίου προστασίας της εργασίας και η αποκατάσταση των δικαιωμάτων των εργαζομένων. Τα πέντε χρόνια του μνημονίου ενίσχυσαν και εμβάθυναν την προϋπάρχουσα τάση απορρύθμισης της αγοράς εργασίας, δημιουργώντας συνθήκες εργασιακού μεσαίωνα για το σύνολο σχεδόν των μισθωτών στρωμάτων.</seg>
                    <seg xml:id="ParlaMint-GR_2015-02-08-S1-commons.seg143">Επρόκειτο για έναν από τους κεντρικούς στόχους του μνημονιακού προγράμματος, το οποίο απορρίφθηκε με την ετυμηγορία του ελληνικού λαού. Επρόκειτο, όμως και για παρεμβολές που έγιναν πέρα και έξω από τους στόχους του μνημονιακού προγράμματος από εγχώριες δυνάμεις, για να εξυπηρετήσουν με αυτόν τον τρόπο την αύξηση της δικής τους κερδοφορίας στην πλάτη των εργαζομένων της χώρας μας.</seg>
                    <seg xml:id="ParlaMint-GR_2015-02-08-S1-commons.seg144">Η νέα ελληνική Κυβέρνηση είναι αποφασισμένη να βάλει τέλος στις πολιτικές που επιτρέπουν την ασυδοσία των εργοδοτών, την ακραία εκμετάλλευση, τον εξευτελισμό των εργαζομένων, που τα τελευταία χρόνια είδαν τις αποδοχές τους να περικόπτονται, τα δικαιώματά τους να εξανεμίζονται, τις ζωές να καταστρέφονται, στο όνομα μιας πολιτικής που θεωρεί ότι η ανταγωνιστικότητα της οικονομίας εξαρτάται από το ύψος των μισθών και από το βαθμό απορρύθμισης της αγοράς εργασίας.</seg>
                    <seg xml:id="ParlaMint-GR_2015-02-08-S1-commons.seg145">Εμείς απορρίπτουμε αυτήν την αντίληψη. Η ανταγωνιστικότητα της ελληνικής οικονομίας δεν μπορεί να στηριχθεί στη φτηνή και χωρίς δικαιώματα εργασία, αλλά μονάχα στην καινοτομία, την υψηλή τεχνολογία και την ποιότητα των αγαθών και των υπηρεσιών.</seg>
                    <seg xml:id="ParlaMint-GR_2015-02-08-S1-commons.seg146">Με βάση αυτό το σκεπτικό, δεσμευόμαστε να προωθήσουμε σε στενή συνεργασία με το Διεθνή Οργανισμό Εργασίας, τον ILO, την άμεση αποκατάσταση των ελεύθερων συλλογικών διαπραγματεύσεων, την επαναφορά της επεκτασιμότητας των συλλογικών συμβάσεων και των τριετιών, τη θέσπιση αυστηρού πλαισίου για την προστασία από τις μαζικές απολύσεις, την επαναφορά του θεσμού της διαιτησίας.</seg>
                    <seg xml:id="ParlaMint-GR_2015-02-08-S1-commons.seg147">Στόχος μας είναι η ενίσχυση της διαπραγματευτικής δύναμης των εργαζομένων και η αντιστροφή της νεοφιλελεύθερης πορείας απαξίωσης του κόσμου της εργασίας. Σε αυτό το σημείο παραμένουμε ανυποχώρητοι.</seg>
                    <seg xml:id="ParlaMint-GR_2015-02-08-S1-commons.seg148">Ανυποχώρητοι, όμως, παραμένουμε και στο ζήτημα του διαχωρισμού των εργαζομένων με βάση ηλικιακά κριτήρια. Οι διακρίσεις και οι διαχωρισμοί σε βάρος των νέων κάτω των είκοσι πέντε ετών, που εκπαιδεύουν τη νέα γενιά εργαζομένων στην υποτέλεια, με την Κυβέρνηση κοινωνικής σωτηρίας παίρνουν τέλος.</seg>
                    <seg xml:id="ParlaMint-GR_2015-02-08-S1-commons.seg149">Θα υπάρξει απόλυτη εξίσωση όλων των εργαζομένων, όπως επιβάλλει η λογική, η ηθική και οι αξίες του κόσμου της εργασίας. «Ίσος μισθός για ίση εργασία» είναι η αρχή μας και σ' αυτήν την αρχή θα μείνουμε πιστοί.</seg>
                    <seg xml:id="ParlaMint-GR_2015-02-08-S1-commons.seg150">Το ίδιοι πιστοί θα μείνουμε και στη δέσμευσή μας για αύξηση του κατώτατου μισθού στα 751 ευρώ.</seg>
                    <seg xml:id="ParlaMint-GR_2015-02-08-S1-commons.seg151">Αυτή η αύξηση, όμως, θα γίνει σταδιακά μέχρι το 2016, ώστε να διασφαλιστεί η αρμονική προσαρμογή της πραγματικής οικονομίας και ταυτόχρονα να προσαρμοστούν οι κοινωνικοί εταίροι, των οποίων τη συμφωνία θα επιδιώξουμε στη διαδικασία που θα ακολουθηθεί.</seg>
                    <seg xml:id="ParlaMint-GR_2015-02-08-S1-commons.seg152">Άμεσα ξεκινά το ειδικό πρόγραμμα ανάκτησης της εργασίας με τον αναπροσανατολισμό των κονδυλίων του Υπουργείου Εργασίας, ώστε σε ορίζοντα τετραετίας να δημιουργηθούν εκατοντάδες χιλιάδες νέες θέσεις εργασίας στον ιδιωτικό, το δημόσιο και τον κοινωνικό τομέα της οικονομίας.</seg>
                    <seg xml:id="ParlaMint-GR_2015-02-08-S1-commons.seg153">Το πρόγραμμα αυτό αποτελεί μια ρηξικέλευθη πολιτική που αποδεικνύει έμπρακτα τη στροφή της νέας Κυβέρνησης. Αφήνουμε πίσω μας μια αντίληψη που θέλει την ανάπτυξη να βασίζεται στην απορρύθμιση της εργασίας και υιοθετούμε την αντίληψη που θέλει την ανάπτυξη να βασίζεται στην εργασία, να βασίζεται στην ενίσχυση της απασχόλησης.</seg>
                    <seg xml:id="ParlaMint-GR_2015-02-08-S1-commons.seg154">Το νέο πρόγραμμα ανάκτησης της εργασίας, όχι μόνο θα μειώσει άμεσα την ανεργία, αλλά θα δώσει και ανάσα στα ασφαλιστικά ταμεία, θα ωθήσει αναπτυξιακά την ελληνική οικονομία και θα ενισχύσει τη θέση των εργαζομένων συνολικά. Επιτάχυνση και επέκταση του προγράμματος θα υπάρξει, βέβαια, μετά την κατάληξη της συμφωνίας με τους Ευρωπαίους εταίρους. Η συμφωνία αυτή επιδιώκουμε άλλωστε να επιτρέψει και τη χρήση πόρων από το αναπτυξιακό πακέτο, το λεγόμενο Πακέτο Γιούνκερ, κατά προτεραιότητα για δράσεις ανάκτησης της εργασίας.</seg>
                    <seg xml:id="ParlaMint-GR_2015-02-08-S1-commons.seg155">Tην προτεραιότητα αυτή συμμερίζονται εξάλλου και οι Ευρωπαίοι εταίροι μας, καθώς γνωρίζουν καλά ότι η καλπάζουσα ανεργία αποτελεί μία ωρολογιακή βόμβα, όχι μόνο στην Ελλάδα, αλλά και στα θεμέλια του κοινού ευρωπαϊκού μας σπιτιού.</seg>
                    <seg xml:id="ParlaMint-GR_2015-02-08-S1-commons.seg156">Κυρίες και κύριοι Βουλευτές, όλα τα παραπάνω αποτελούν το πλαίσιο μέσα στο οποίο οφείλει να κινηθεί το εθνικό σχέδιο για την παραγωγική ανασυγκρότηση του τόπου μας. Στήριξη των μικρομεσαίων επιχειρήσεων, προστασία των εργαζομένων, σεβασμός στην προστασία του περιβάλλοντος, σαρωτικές μεταρρυθμίσεις στη δημόσια διοίκηση, σταθερό φορολογικό σύστημα και αποφασιστική καταπολέμηση της διαφθοράς, της διαπλοκής και της κατασπατάλησης δημοσίου χρήματος, είναι οι αρχές πάνω στις οποίες οφείλουμε να θεμελιώσουμε και θα θεμελιώσουμε τη νέα μας προσπάθεια.</seg>
                    <seg xml:id="ParlaMint-GR_2015-02-08-S1-commons.seg157">Τίποτα, όμως, από αυτά δεν αρκεί αν η ελληνική οικονομία συνεχίζει να πνίγεται στη μέγγενη ενός μη βιώσιμου χρέους, στη μέγγενη της υπερχρέωσης, στη μέγγενη, όμως, ταυτόχρονα και της υποχρέωσης για παράλογα και ανέφικτα, ανεδαφικά πρωτογενή πλεονάσματα, που δεν αφήνουν δημοσιονομικό περιθώριο ανάσας και αναπτυξιακής προοπτικής στην ελληνική οικονομία.</seg>
                    <seg xml:id="ParlaMint-GR_2015-02-08-S1-commons.seg158">Είναι ακριβώς γι' αυτόν τον λόγο που η διαπραγμάτευση με τους Ευρωπαίους εταίρους μας πρέπει να καταλήξει σε συμφωνία για την απομείωση του χρέους. Είναι ακριβώς γι' αυτό που ένα νέο κοινωνικό συμβόλαιο με την Ευρώπη αποκτά κεντρική σημασία. Χωρίς αυτήν τη νέα συμφωνία η χώρα θα είναι καταδικασμένη να βυθίζεται στο υφεσιακό σπιράλ, την παγίδα του αποπληθωρισμού, στην αποεπένδυση που ζήσαμε όλα αυτά τα χρόνια και στη φτώχεια.</seg>
                    <seg xml:id="ParlaMint-GR_2015-02-08-S1-commons.seg159">Το μνημονιακό πρόγραμμα απέτυχε. Δεν υπάρχει πια κανείς που να ισχυρίζεται στα σοβαρά το αντίθετο. Αυτό που χρειαζόμαστε τώρα είναι μια συμφωνία που θα απελευθερώσει τη δυναμική της ελληνικής οικονομίας και θα βοηθήσει στην υλοποίηση πλουραλιστικών οικονομικών δράσεων στον χώρο της ενέργειας, του τουρισμού, της ναυτιλίας, της αγροτικής παραγωγής, της βιομηχανίας, της μεταποίησης, των επικοινωνιών. Οι δράσεις αυτές θα συνδυάζουν τη μικρή, μεσαία και μεγάλη ιδιωτική πρωτοβουλία, καθώς και τα κίνητρα για ξένες επενδύσεις και διακρατικές συμφωνίες για αναπτυξιακές κοινοπραξίες με τη συμμετοχή του ελληνικού δημοσίου στα πλαίσια πάντα του σεβασμού των ευρωπαϊκών κανόνων, με ένα ισχυρό πρόγραμμα δημοσίων επενδύσεων που δεν πρέπει, κατά την άποψή μας, να υπολογίζεται στο έλλειμμα, όπως άλλωστε ζητούν και οι Γάλλοι και οι Ιταλοί εταίροι μας και, τέλος, με μορφές ελληνικής οικονομίας και συνεργατισμού, που θα οικοδομούν ένα νέο πρότυπο οικονομικής δραστηριότητας, που θα βασίζεται στα δίκτυα και στην οριζόντια οργάνωση υπερβαίνοντας το στενό πλαίσιο του ανταγωνισμού της ελεύθερης αγοράς.</seg>
                    <seg xml:id="ParlaMint-GR_2015-02-08-S1-commons.seg160">Ειδικά σε ό,τι αφορά την ιδιωτική πρωτοβουλία και τις επενδύσεις θέλω να κάνω σαφή τα εξής: Η νέα Κυβέρνηση θέλει και θα στηρίξει τις ιδιωτικές επενδύσεις που μπορούν να παίξουν κομβικό ρόλο στην προσπάθεια παραγωγικής ανασυγκρότησης της πατρίδας μας. Αυτό που η νέα ελληνική Κυβέρνηση δεν πρόκειται να κάνει είναι να συνεχίσει αυτό το έγκλημα του ξεπουλήματος της περιουσίας του δημόσιου πλούτου, προκειμένου να χρηματοδοτεί ένα μη βιώσιμο χρέος ή προκειμένου να καλύπτει τρέχουσες χρηματοδοτικές ανάγκες. Αρκετά εγκλήματα έχουν γίνει σε βάρος του δημόσιου συμφέροντος!</seg>
                    <seg xml:id="ParlaMint-GR_2015-02-08-S1-commons.seg161">Σε αυτό το πλαίσιο δεσμευόμαστε ότι δεν παραχωρούμε, δεν ξεπουλάμε τα δίκτυα και τις υποδομές της χώρας που αποτελούν εθνικό μας κεφάλαιο. Δεν ξεπουλάμε τον φυσικό και ορυκτό μας πλούτο, διότι άλλο η αξιοποίηση του εθνικού κεφαλαίου και της περιουσίας της δημόσιας περιουσίας και άλλο το ξεπούλημα.</seg>
                    <seg xml:id="ParlaMint-GR_2015-02-08-S1-commons.seg162">Σε αυτή την προοπτική, κάθε πρόταση για αξιοποίηση δημόσιας περιουσίας θα εξετάζεται συγκεκριμένα και θα προωθείται, στον βαθμό που υπάρχουν εγγυήσεις σεβασμού της εργατικής και περιβαλλοντικής νομοθεσίας καθώς και επιχειρησιακό πλάνο, που αποδεικνύει ότι αυτή θα λειτουργεί υπέρ και όχι εναντίον του δημοσίου συμφέροντος.</seg>
                    <seg xml:id="ParlaMint-GR_2015-02-08-S1-commons.seg163">Κυρίες και κύριοι Βουλευτές, για να αναπτυχθούν οι σχεδιαζόμενες δράσεις, είναι αναγκαίος ο επανασχεδιασμός της λειτουργίας του τραπεζικού συστήματος καθώς και η ίδρυση αναπτυξιακής τράπεζας που θα στηρίζει καινοτόμες και αναπτυξιακές πρωτοβουλίες.</seg>
                    <seg xml:id="ParlaMint-GR_2015-02-08-S1-commons.seg164">Στο πλαίσιο της εξυγίανσης και ανασυγκρότησης του τραπεζικού συστήματος είναι αναγκαίες σχεδιασμένες και καλά μελετημένες παρεμβάσεις.</seg>
                    <seg xml:id="ParlaMint-GR_2015-02-08-S1-commons.seg165">Συγκεκριμένα, είναι αναγκαία η τροποποίηση του νόμου για το Ταμείο Χρηματοπιστωτικής Σταθερότητας, ώστε το δημόσιο να ασκήσει χωρίς περιορισμούς τα δικαιώματά του στις συστημικές τράπεζες - που ανακεφαλαιοποιήθηκαν, άλλωστε, με χρήματα του ελληνικού λαού - λαμβάνοντας, βεβαίως, πάντα υπ' όψιν και τα δικαιώματα των ιδιωτών μετόχων.</seg>
                    <seg xml:id="ParlaMint-GR_2015-02-08-S1-commons.seg166">Επίσης, είναι αναγκαία η αλλαγή του μοντέλου λειτουργίας, ώστε οι τράπεζες να αναλαμβάνουν την εκπλήρωση ποσοτικών και ποιοτικών στόχων. Θέλουμε οι τράπεζες να υπηρετούν την οικονομία, την ανάπτυξη, τις επενδύσεις και όχι συμφέροντα. Αυτός, άλλωστε, είναι ο κοινωνικός τους ρόλος.</seg>
                    <seg xml:id="ParlaMint-GR_2015-02-08-S1-commons.seg167">Ειδικά στην περίπτωση της χώρας μας, οι τράπεζες μπορούν να παίξουν σημαντικό ρόλο για την αντιμετώπιση της διαφθοράς, της διαπλοκής, της φοροδιαφυγής, της φοροαποφυγής, των παράνομων συναλλαγών.</seg>
                    <seg xml:id="ParlaMint-GR_2015-02-08-S1-commons.seg168">Επίσης, θεωρούμε αναγκαία την ίδρυση ενδιάμεσου φορέα για την διαχείριση των κόκκινων και επιχειρηματικών δανείων, που από τη μια πλευρά θα προστατεύει τα υπερχρεωμένα νοικοκυριά και τους μικρούς και μεσαίους επιχειρηματίες και από την άλλη θα μεριμνά για τη μη επιβάρυνση των τραπεζικών ισολογισμών.</seg>
                    <seg xml:id="ParlaMint-GR_2015-02-08-S1-commons.seg169">Μέχρι την ψήφιση των νομοθετημάτων και την έκδοση των απαραίτητων υπουργικών αποφάσεων για την υλοποίηση των μέτρων ρύθμισης των κόκκινων δανείων απαγορεύεται κάθε πλειστηριασμός πρώτης κατοικίας!</seg>
                    <seg xml:id="ParlaMint-GR_2015-02-08-S1-commons.seg170">Επίσης, απαγορεύεται η μεταβίβαση ενυπόθηκων δανείων χωρίς τη σύμφωνη γνώμη του οφειλέτη σε μη αναγνωρισμένα τραπεζικά ιδρύματα, σε Έλληνες ή ξένους κερδοσκόπους.</seg>
                    <seg xml:id="ParlaMint-GR_2015-02-08-S1-commons.seg171">Κυρίες και κύριοι Βουλευτές, η μνημονιακή πολιτική της τελευταίας πενταετίας βασίστηκε στη λογική των οριζόντιων περικοπών. Το δεύτερο θύμα μετά τους μισθούς, ήταν το κοινωνικό κράτος. Μέσα στα πέντε τελευταία χρόνια κατεδαφίστηκαν οι θεσμοί της κοινωνικής ασφάλισης, του Εθνικού Συστήματος Υγείας, της πρόνοιας και της παιδείας αλλά και των πολιτιστικών θεσμών.</seg>
                    <seg xml:id="ParlaMint-GR_2015-02-08-S1-commons.seg172">Η νέα Κυβέρνηση φέρνει μαζί της μια νέα αντίληψη για τον ρόλο του κοινωνικού κράτους, το οποίο οφείλει να εξισορροπεί τις ανισότητες που εκ των πραγμάτων δημιουργεί η ελεύθερη αγορά.</seg>
                    <seg xml:id="ParlaMint-GR_2015-02-08-S1-commons.seg173">Το κοινωνικό κράτος δεν είναι απλώς το σύνολο των θεσμών που προστατεύουν όσους αποκλείει η ελεύθερη αγορά, αλλά αντίθετα εγγυάται συνθήκες ευημερίας και αξιοπρέπειας για το σύνολο του πληθυσμού. Η λειτουργία του είναι εξ ορισμού εξισωτική. Ακριβώς γι' αυτόν τον λόγο η νέα Κυβέρνηση δίνει τεράστια σημασία στη στήριξη και τη διεύρυνση του κοινωνικού κράτους.</seg>
                    <seg xml:id="ParlaMint-GR_2015-02-08-S1-commons.seg174">Πρώτη προτεραιότητά μας στον τομέα αυτό είναι η διάσωση του συστήματος κοινωνικής ασφάλισης, που δέχθηκε ένα τεράστιο πλήγμα, ειδικά μετά το καταστροφικό PSI, που είχε στόχο να διασώσει τις τράπεζες, φορτώνοντας το βάρος του κουρέματος των ελληνικών ομολόγων στα ελληνικά ασφαλιστικά ταμεία.</seg>
                    <seg xml:id="ParlaMint-GR_2015-02-08-S1-commons.seg175">Η υπόθεση αυτή θα διερευνηθεί σε βάθος, θα διαλευκανθεί και θα καταλογιστούν - να μην έχετε αμφιβολία περί αυτού - οι ευθύνες. Όμως, ο καταλογισμός των ευθυνών δεν μπορεί να σώσει την κοινωνική ασφάλιση. Μόνο στοχευμένες και καλά σχεδιασμένες παρεμβάσεις μπορούν να επιτύχουν αυτόν τον στόχο.</seg>
                    <seg xml:id="ParlaMint-GR_2015-02-08-S1-commons.seg176">Πρώτη δέσμευση της Κυβέρνησής μας είναι ότι δεν πρόκειται να εφαρμόσουμε αυτά που υποσχέθηκε με το περίφημο e - mail ο πρώην Υπουργός Οικονομικών και ο πρώην Πρωθυπουργός προς τους εταίρους και την τρόικα.</seg>
                    <seg xml:id="ParlaMint-GR_2015-02-08-S1-commons.seg177">Καμμία, λοιπόν, αύξηση ορίων ηλικίας, καμμία μείωση κύριων και επικουρικών συντάξεων!</seg>
                    <seg xml:id="ParlaMint-GR_2015-02-08-S1-commons.seg178">Διατηρούμε τον δημόσιο, αναδιανεμητικό, καθολικό χαρακτήρα της κοινωνικής ασφάλισης, με σεβασμό στα θεμελιωμένα από τον νόμο συνταξιοδοτικά δικαιώματα.</seg>
                    <seg xml:id="ParlaMint-GR_2015-02-08-S1-commons.seg179">Πρώτο μέτρο για τη στήριξη των χαμηλοσυνταξιούχων η επαναχορήγηση δέκατης τρίτης σύνταξης ως δώρο Χριστουγέννων στο τέλος του 2015 σε όποιους λαμβάνουν συντάξεις χαμηλότερες των 700 ευρώ μηνιαίως.</seg>
                    <seg xml:id="ParlaMint-GR_2015-02-08-S1-commons.seg180">Οι δεσμεύσεις αυτές δεν σημαίνουν ότι παραγνωρίζουμε την εξαιρετικά κρίσιμη και δύσκολη κατάσταση που, με ευθύνη όλων των προηγούμενων κυβερνήσεων, αντιμετωπίζει το σύστημα κοινωνικής ασφάλισης στη χώρα μας. Δυστυχώς, η χρηματοδότησή του εξαρτάται από κρατικές ενέσεις. Και αυτό αποτελεί μια διαρκή απειλή για τη βιωσιμότητά του.</seg>
                    <seg xml:id="ParlaMint-GR_2015-02-08-S1-commons.seg181">Για τον λόγο αυτό ιδρύουμε Ταμείο Εθνικού Πλούτου και Κοινωνικής Ασφάλισης, στο οποίο θα μεταφερθούν έσοδα από την αξιοποίηση του φυσικού και ορυκτού πλούτου, από την αξιοποίηση της δημόσιας περιουσίας.</seg>
                    <seg xml:id="ParlaMint-GR_2015-02-08-S1-commons.seg182">Από αυτό το ταμείο έχουμε στόχο να ενισχύσουμε λεηλατημένα αποθεματικά των ασφαλιστικών ταμείων, να διασφαλίσουμε, δηλαδή, την αλληλεγγύη μεταξύ των γενεών και εντός των γενεών.</seg>
                    <seg xml:id="ParlaMint-GR_2015-02-08-S1-commons.seg183">Αυτή είναι η διαφορά αντίληψης. Εμείς θέλουμε να αξιοποιήσουμε τη δημόσια περιουσία, για να στηρίξουμε τα ασφαλιστικά ταμεία και κάποιοι άλλοι θέλουν να ξεπουλάμε για να ξεπληρώνουμε ένα χρέος που δεν ξεπληρώνεται, αν συνεχίσουμε έτσι στον αιώνα τον άπαντα!</seg>
                    <seg xml:id="ParlaMint-GR_2015-02-08-S1-commons.seg184">Γνωρίζουμε ότι έχουμε μπροστά μας μια δύσκολη εξίσωση, αλλά είμαστε αποφασισμένοι για λόγους εθνικής αξιοπρέπειας να τη λύσουμε.</seg>
                    <seg xml:id="ParlaMint-GR_2015-02-08-S1-commons.seg185">Το ίδιο ισχύει και για τα θέματα που αφορούν τον χώρο της υγείας, καθώς οι μνημονιακές μεταρρυθμίσεις εκεί εξελίχθηκαν σε μια πραγματική υγειονομική τραγωδία.</seg>
                    <seg xml:id="ParlaMint-GR_2015-02-08-S1-commons.seg186">Πρωταρχική μας αποστολή είναι αφ' ενός να επουλώσουμε τις πληγές που προκάλεσε στο σώμα της κοινωνίας η πολιτική των μνημονίων, ώστε να πάψει να υφίσταται ο θεσμικός και λειτουργικός αποκλεισμός της πλειοψηφίας των πολιτών από την πρόσβαση στην υγεία, και αφ' ετέρου να υλοποιήσουμε ένα σχέδιο εξάλειψης των διαχρονικών παθογενειών του συστήματος υγείας.</seg>
                    <seg xml:id="ParlaMint-GR_2015-02-08-S1-commons.seg187">Μέρα με τη μέρα, μήνα με τον μήνα θα οικοδομούμε ένα δημόσιο, δωρεάν, ποιοτικό σύστημα υγείας για όλους τους πολίτες της χώρας με εργαλεία την ανάσχεση της ροής δημόσιων πόρων προς τον ιδιωτικό τομέα, την ουσιαστική στήριξη των δομών υγείας σε ανθρώπινο δυναμικό και υλικοτεχνικές υποδομές και τη δημοκρατική αναδιάρθρωση της διοίκησης του συστήματος.</seg>
                    <seg xml:id="ParlaMint-GR_2015-02-08-S1-commons.seg188">Προτεραιότητα είναι, όμως, και η καταπολέμηση της διαφθοράς στις προμήθειες φαρμακευτικού και υγειονομικού υλικού.</seg>
                    <seg xml:id="ParlaMint-GR_2015-02-08-S1-commons.seg189">Στον χώρο της παιδείας οι στόχοι μας είναι αντίστοιχοι: εξισωτισμός, καθολική πρόσβαση, υψηλό επίπεδο εκπαίδευσης. Η παιδεία οφείλει να παίξει κεντρικό ρόλο στη μεγάλη εθνική προσπάθεια για την ανασυγκρότηση της χώρας.</seg>
                    <seg xml:id="ParlaMint-GR_2015-02-08-S1-commons.seg190">Πρόκειται για ένα από τα ανταγωνιστικά πλεονεκτήματα της πατρίδας μας, παρά το γεγονός ότι τόσο η πρωτοβάθμια και η δευτεροβάθμια όσο και η τριτοβάθμια εκπαίδευση έχουν υποστεί τεράστια πλήγματα όλο το προηγούμενο διάστημα.</seg>
                    <seg xml:id="ParlaMint-GR_2015-02-08-S1-commons.seg191">Η νέα Κυβέρνηση θα ξεκινήσει έναν μεγάλο και ουσιαστικό διάλογο για την αλλαγή ολόκληρου του θεσμικού πλαισίου και των τριών βαθμίδων, που πάσχει βαθύτατα. Και αυτό θα το πράξει σε ορίζοντα τετραετίας. Τίποτα στον χώρο της παιδείας δεν πρόκειται να γίνει με αιφνιδιασμούς και εκπλήξεις, αλλά με διάλογο και με συναινέσεις. Άμεσα, όμως, θα καταργήσουμε την επιλογή των θεμάτων των προαγωγικών εξετάσεων κατά 50% από την περιβόητη τράπεζα θεμάτων.</seg>
                    <seg xml:id="ParlaMint-GR_2015-02-08-S1-commons.seg192">Σε ό,τι αφορά την τριτοβάθμια εκπαίδευση, καταργούνται οι διατάξεις που αφορούν τα συμβούλια ιδρυμάτων, καθώς αυτός ο θεσμός απέτυχε θεαματικά και παραβίασε τη συνταγματική επιταγή του αυτοδιοίκητου των πανεπιστημίων.</seg>
                    <seg xml:id="ParlaMint-GR_2015-02-08-S1-commons.seg193">Ιδιαίτερο βάρος δίνουμε στην προώθηση της έρευνας. Γι' αυτόν τον λόγο, άλλωστε, ορίστηκε αρμόδιος Αναπληρωτής Υπουργός Έρευνας και Καινοτομίας. Η επιστημονική έρευνα και η καινοτομία παίζουν καθοριστικό ρόλο στη μεγάλη προσπάθεια για την κοινωνική και παραγωγική ανασυγκρότηση. Οι πόροι που δαπανώνται σε αυτήν την κατεύθυνση δεν αποτελούν δαπάνες, αλλά μακροχρόνια επένδυση.</seg>
                    <seg xml:id="ParlaMint-GR_2015-02-08-S1-commons.seg194">Στόχος της Κυβέρνησης, επομένως, δεν είναι μόνο η αλλαγή του θεσμικού πλαισίου, που θα εγγυάται την ανεξάρτητη λειτουργία ερευνητών και ερευνητικών κέντρων, αλλά η εκπόνηση ενός μακροπρόθεσμου σχεδίου, ώστε να επιστρέψουν στη χώρα οι χιλιάδες νέες και νέοι, το σημαντικό αυτό κομμάτι της ελληνικής κοινωνίας, το πιο δυναμικό κομμάτι, οι νέοι ερευνητές, οι νέοι με τα πολλά πτυχία, που εγκατέλειψαν τη χώρα και σήμερα απασχολούνται σε πανεπιστήμια και σε ερευνητικά κέντρα του εξωτερικού.</seg>
                    <seg xml:id="ParlaMint-GR_2015-02-08-S1-commons.seg195">Κυρίες και κύριοι Βουλευτές, η ανάκτηση της αξιοπρέπειας της χώρας και του λαού προϋποθέτει και τη χάραξη μιας ενεργητικής και πολυδιάστατης εξωτερικής πολιτικής, που θα έχει τους εξής στόχους:</seg>
                    <seg xml:id="ParlaMint-GR_2015-02-08-S1-commons.seg196">Πρώτον, να προασπίζει ενεργά τα συμφέροντα του ελληνικού λαού και την εδαφική ακεραιότητα, την κυριαρχία και τα κυριαρχικά δικαιώματα της πατρίδας μας σε διμερές επίπεδο, αλλά και σε όλους τους διεθνείς οργανισμούς στους οποίους η χώρα μας συμμετέχει.</seg>
                    <seg xml:id="ParlaMint-GR_2015-02-08-S1-commons.seg197">Δεύτερον, να προωθεί με τις γειτονικές μας χώρες την ειρηνική επίλυση των διαφορών επί τη βάσει του διεθνούς δικαίου και την οικοδόμηση εμπιστοσύνης.</seg>
                    <seg xml:id="ParlaMint-GR_2015-02-08-S1-commons.seg198">Ιδιαίτερα σημαντική στο πλαίσιο αυτό είναι και η προσήλωση της Κυβέρνησης στην υποστήριξη δικοινοτικών συνομιλιών για την επίλυση του κυπριακού προβλήματος στη βάση των αποφάσεων του Οργανισμού Ηνωμένων Εθνών, με επανένωση της Κύπρου υπό τη μορφή μίας διζωνικής - δικοινοτικής ομοσπονδίας με μία κυριαρχία, μία ιθαγένεια, μία διεθνή προσωπικότητα.</seg>
                    <seg xml:id="ParlaMint-GR_2015-02-08-S1-commons.seg199">Σε αυτό το σημείο επιτρέψτε μου να επισημάνω και να χαιρετίσω την αλληλεγγύη της κυπριακής Κυβέρνησης στη νέα ελληνική Κυβέρνηση, στη μάχη που θα δώσουμε και στη σκληρή διαπραγμάτευση τις επόμενες ημέρες.</seg>
                    <seg xml:id="ParlaMint-GR_2015-02-08-S1-commons.seg200">Σημαντική είναι, επίσης, η εξεύρεση, στο πλαίσιο συνομιλιών υπό τον Οργανισμό Ηνωμένων Εθνών αμοιβαία αποδεκτής λύσης στη διαφορά για όνομα με την πρώην Γιουγκοσλαβική Δημοκρατία της Μακεδονίας, στη βάση μίας σύνθετης ονομασίας, με γεωγραφικό προσδιορισμό για όλες τις χρήσεις.</seg>
                    <seg xml:id="ParlaMint-GR_2015-02-08-S1-commons.seg201">Τρίτον, η εξωτερική μας πολιτική θα έχει στόχο να αναδεικνύει τον περιφερειακό ρόλο της Ελλάδας ως πόλο ειρήνης και σταθερότητας σε ένα τρίγωνο μεγάλης αστάθειας.</seg>
                    <seg xml:id="ParlaMint-GR_2015-02-08-S1-commons.seg202">Η Ελλάδα και η Κύπρος αποτελούν πεδίο σταθερότητας σε ένα τρίγωνο αστάθειας στην ευρύτερη περιοχή - που καλύπτεται βόρεια από την κρίση στην Ουκρανία, νοτιοανατολικά από την κρίση στη Συρία, νοτιοδυτικά από την κρίση τα τελευταία χρόνια στη Βόρεια Αφρική - μακριά από ψυχροπολεμικές λογικές, μακριά από αδιέξοδους εμπορικούς πολέμους και δήθεν ανθρωπιστικές επεμβάσεις - που απέδειξαν την αποτυχία τους - και σταθερά υπερασπιζόμενοι το διεθνές δίκαιο, τις αποφάσεις του ΟΗΕ για την οικοδόμηση μιας ολοκληρωμένης και βιώσιμης αρχιτεκτονικής ευρωπαϊκής ασφάλειας, ιδιαίτερα σε μια περίοδο κατά την οποία απαιτείται η συγκροτημένη αντιμετώπιση του καταστροφικού φαινομένου του τζιχαντισμού, που εξαπλώνεται.</seg>
                    <seg xml:id="ParlaMint-GR_2015-02-08-S1-commons.seg203">Κυρίες και κύριοι Βουλευτές, κλείνοντας τις Προγραμματικές Δηλώσεις δεν θα μπορούσα να παραλείψω μία ηθική υποχρέωση όχι μόνο απέναντι στον λαό μας, ηθική υποχρέωση απέναντι στην ιστορία, απέναντι σε όλους τους λαούς της Ευρώπης που αγωνίστηκαν και έδωσαν το αίμα τους ενάντια στον φασισμό.</seg>
                    <seg xml:id="ParlaMint-GR_2015-02-08-S1-commons.seg204">Ιστορική υποχρέωση της νέας ελληνικής Κυβέρνησης αποτελεί η διεκδίκηση του κατοχικού δανείου και των επανορθώσεων.</seg>
                    <seg xml:id="ParlaMint-GR_2015-02-08-S1-commons.seg205">Είναι χρέος μας απέναντι στην ιστορία. Κεντρικό ρόλο σ' αυτή τη διεκδίκηση η νέα ελληνική Κυβέρνηση θα αποδώσει στην Εθνική Επιτροπή, αλλά και στην εμβληματική μορφή της Εθνικής Αντίστασης, στον Μανώλη Γλέζο, που ακάματα τόσα χρόνια αγωνίζεται, προκειμένου να εκπληρωθεί αυτό το εθνικό χρέος.</seg>
                    <seg xml:id="ParlaMint-GR_2015-02-08-S1-commons.seg206">Είμαι βέβαιος ότι θα έχουμε τη συνδρομή και της Βουλής των Ελλήνων αλλά και όλων των πτερύγων - όχι βεβαίως όλων - του συνταγματικού τόξου.</seg>
                    <seg xml:id="ParlaMint-GR_2015-02-08-S1-commons.seg207">Κυρίες και κύριοι Βουλευτές, ο άνεμος μιας νέας ενότητας του λαού μας πήρε μακριά τους σπόρους ενός νέου διχασμού, στον οποίο δυστυχώς κάποιοι σκέφθηκαν να επενδύσουν.</seg>
                    <seg xml:id="ParlaMint-GR_2015-02-08-S1-commons.seg208">Σ' αυτό το σημείο επιτρέψτε μου να ευχαριστήσω τον Πρόεδρο των Ανεξαρτήτων Ελλήνων για την αταλάντευτη επιμονή και την αποφασιστικότητά του για τον σχηματισμό και την πορεία της κυβέρνησης κοινωνικής σωτηρίας.</seg>
                    <seg xml:id="ParlaMint-GR_2015-02-08-S1-commons.seg209">Θέλω όμως να καλέσω και κάθε πολιτική δύναμη ξεχωριστά, κυρίως κάθε Βουλευτή και Βουλευτίνα ξεχωριστά, ακόμα και πέρα από την κυβερνητική πλειοψηφία, ακόμα και αυτούς που θα καταψηφίσουν τις Προγραμματικές μας Δηλώσεις, καλώ τον καθένα και την καθεμιά από εσάς ξεχωριστά να στηρίξετε την εθνική προσπάθεια, να στηρίξετε τη διαπραγμάτευση, να στηρίξετε την πατρίδα μας, την Ελλάδα, σε αυτήν την κρίσιμη στιγμή.</seg>
                    <seg xml:id="ParlaMint-GR_2015-02-08-S1-commons.seg210">Εμείς δεν ζητάμε συναίνεση στην καταστροφή, όπως μας ζητούσαν προηγουμένως άλλες κυβερνήσεις. Εμείς ζητάμε συναίνεση για τη λύτρωση, για τη σωτηρία, για την προκοπή, για την πρόοδο, συναίνεση για να ξανακάνουμε την πατρίδα μας ισότιμη, περήφανη, με φωνή, με αξιοπρέπεια στην Ευρώπη.</seg>
                    <seg xml:id="ParlaMint-GR_2015-02-08-S1-commons.seg211">Ζούμε στιγμές κρίσιμες και ιστορικές. Στις συνταρακτικές εξελίξεις των τελευταίων ημερών την τελευταία λέξη και σφραγίδα έβαλε ο ελληνικός λαός. Δεν έκανε ανάθεση ευθύνης, έκανε κατάθεση ψυχής. Δεν εξουσιοδότησε κανέναν. Πήρε την τύχη στα χέρια του. Δεν καταψήφισε. Τίμησε τις προηγούμενες γενιές, που αντιστάθηκαν και ανάστησαν αυτόν τον τόπο, και αποταμίευσε ελπίδα για τις γενιές που έρχονται.</seg>
                    <seg xml:id="ParlaMint-GR_2015-02-08-S1-commons.seg212">Δεν αψήφησε απλά τους εκβιασμούς και τα τελεσίγραφα. Όρθωσε το ανάστημά του, διεκδίκησε υπερηφάνεια και αξιοπρέπεια. Σε αυτόν τον λαό αξίζει μόνο σεβασμός. Του αξίζει να περπατά περήφανος. Του αξίζει να ζει με αξιοπρέπεια.</seg>
                    <seg xml:id="ParlaMint-GR_2015-02-08-S1-commons.seg213">Η σημερινή Κυβέρνηση μπορεί απλά να είναι η φωνή αυτού του λαού. Στην τιμή, στην ιστορία και στον πολιτισμό που κουβαλά αυτός ο λαός στις αποσκευές του εμείς μόνο η θέλησή του και τίποτε παραπάνω μπορούμε να είμαστε.</seg>
                    <seg xml:id="ParlaMint-GR_2015-02-08-S1-commons.seg214">Γι' αυτό και δηλώνουμε κατηγορηματικά ότι δεν πρόκειται να διαπραγματευθούμε την ιστορία μας. Δεν πρόκειται να διαπραγματευθούμε την περηφάνια και την αξιοπρέπεια αυτού του λαού.</seg>
                    <seg xml:id="ParlaMint-GR_2015-02-08-S1-commons.seg215">Αυτά είναι για εμάς ιερές και αδιαπραγμάτευτες αξίες.</seg>
                    <seg xml:id="ParlaMint-GR_2015-02-08-S1-commons.seg216">Είμαστε σάρκα από τη σάρκα του λαού. Ερχόμαστε μέσα από τις σελίδες της ιστορίας αυτού του λαού και γι' αυτό θα τον υπηρετήσουμε μέχρι τέλους.</seg>
                    <seg xml:id="ParlaMint-GR_2015-02-08-S1-commons.seg217">Είμαστε κάθε λέξη από το Σύνταγμα αυτής της χώρας. Σε αυτό το Σύνταγμα ορκιστήκαμε, αυτό το Σύνταγμα θα υπηρετήσουμε. Και θα το υπηρετήσουμε μέχρι τέλους, δικαιώνοντας τα οράματα, τις αξίες, τους αγώνες, τις θυσίες του ελληνικού λαού!</seg>
                </u>
                <u xml:id="ParlaMint-GR_2015-02-08-S1-commons.u6" ana="#regular" who="#ΠΑΝΤΖΑΣ_ΣΠΥΡΙΔΩΝΟΣ-ΑΡΙΣΤΟΤΕΛΗ_ΓΕΩΡΓΙΟΣ">
                    <seg xml:id="ParlaMint-GR_2015-02-08-S1-commons.seg218">Προχώρα! Προχώρα!</seg>
                </u>
                <u xml:id="ParlaMint-GR_2015-02-08-S1-commons.u7" ana="#regular" who="#ΤΣΙΠΡΑΣ_ΠΑΥΛΟΥ_ΑΛΕΞΙΟΣ">
                    <seg xml:id="ParlaMint-GR_2015-02-08-S1-commons.seg219">Κυρίες και κύριοι Βουλευτές, σας καλώ να δώσετε ψήφο εμπιστοσύνης στην κυβέρνηση κοινωνικής σωτηρίας.</seg>
                    <seg xml:id="ParlaMint-GR_2015-02-08-S1-commons.seg220">Σας καλώ να δώσουμε μαζί αυτή τη μάχη για την πατρίδα μας, για το μέλλον των επόμενων γενεών, αυτή τη μάχη για να ξανακερδίσει ο λαός μας ελπίδα και αξιοπρέπεια, τη χαμένη του αξιοπρέπεια.</seg>
                    <seg xml:id="ParlaMint-GR_2015-02-08-S1-commons.seg221">Αυτή τη μάχη θα τη δώσουμε μαζί.</seg>
                    <seg xml:id="ParlaMint-GR_2015-02-08-S1-commons.seg222">Σας ευχαριστώ.</seg>
                </u>
                <u xml:id="ParlaMint-GR_2015-02-08-S1-commons.u8" ana="#chair" who="#ΚΩΝΣΤΑΝΤΟΠΟΥΛΟΥ_Ν._ΖΩΗ">
                    <seg xml:id="ParlaMint-GR_2015-02-08-S1-commons.seg223">Κυρίες και κύριοι συνάδελφοι, μετά την ολοκλήρωση της ανάπτυξης των Προγραμματικών Δηλώσεων της Κυβέρνησης από τον Πρωθυπουργό κ. Αλέξη Τσίπρα, σας καλώ να συναινέσετε ώστε να λύσουμε τη συνεδρίαση.</seg>
                    <seg xml:id="ParlaMint-GR_2015-02-08-S1-commons.seg224">Κύριοι συνάδελφοι, δέχεστε στο σημείο αυτό να λύσουμε τη συνεδρίαση;</seg>
                </u>
                <vocal type="shouting">
                    <desc>Μάλιστα, μάλιστα.</desc>
                </vocal>
                <u xml:id="ParlaMint-GR_2015-02-08-S1-commons.u9" ana="#chair" who="#ΚΩΝΣΤΑΝΤΟΠΟΥΛΟΥ_Ν._ΖΩΗ">
                    <seg xml:id="ParlaMint-GR_2015-02-08-S1-commons.seg225">Με τη συναίνεση του Σώματος και ώρα 21.08΄λύεται η συνεδρίαση για αύριο ημέρα Δευτέρα 9 Φεβρουαρίου 2015 και ώρα 11.00΄, με αντικείμενο εργασιών του Σώματος τη συζήτηση επί των Προγραμματικών Δηλώσεων της Κυβέρνησης, σύμφωνα με την ημερήσια διάταξη που έχει διανεμηθεί.</seg>
                </u>
            </div>
        </body>
    </text>
</TEI>
