ParlaMint-HR_S02.u1	Gospođe i gospodo zastupnici počinjemo s postavljanjem pitanja Vladi odnosno pojedinom članu Vlade u skladu s odredbama Poslovnika članka 132. do 139. Aktualno prijepodne održava se na početku svake sjednice prije prijelaza na prvu točku dnevnoga reda. Prvi na redu za postavljanja pitanja je zastupnik Milorad Pupovac. Izvolite.
ParlaMint-HR_S02.u2	Zahvaljujem gospodine predsjedniče. Poštovane kolegice i kolege. Poštovani gospodine predsjedniče Vlade. Volio bih da vam ovo pitanje ne moram postavljati i da početak svoje Vlade ne vezujete i ovaj Aktualni sat uz ovu vrstu pitanja, ali nažalost u ime kluba SDSS-a moramo to učiniti, zbog toga što je sanacija i obnova niskonaponske mreže trebala biti završena do 2008. godine. Danas smo 2016. taj proces nije završen. Zadnja sredstva koja su uložena bila su u Vladi iz 2011. godine, od tada nažalost niti HEP niti ministarstva koja su se time bavila i u međuvremenu prebacivala odgovornost s jednih na druge, nisu omogućila da se u 83 sela i zaseoka na području 25 općina i 6 županija taj posao završi u selima koja su mahom povratnička srpska sela. Iz tog razloga, gospodine predsjedniče Vlade, vjerujemo da ćete vi zajedno sa svojom Vladom iznaći rješenje da se ovaj već pomalo sramotan, sramotno stanje promijeni i da ljudi koji po zakonu imaju pravo na struju, koji po zakonu obnove imaju pravo da im se struja priključi 30 dana nakon završetka obnove ne čekaju tolike godine da bi mogli imati ono što većina ljudi dobije po osnovi zakona ili po osnovi nužne potrebe.
ParlaMint-HR_S02.u3940	Zahvaljujem zastupniku Lovrinoviću. U ime kluba MOST-a Nezavisnih lista zastupnik Tomislav Panenić.
ParlaMint-HR_S02.u3941	Hvala. Poštovani predsjedniče Sabora, cijenjeni članovi Vlade RH, kolegice i kolege tema INA-e vjerojatno je nepresušna a pogotovo kad pogledamo u dnevnom tisku da mađarski MOL promovira svoje financijske rezultate, hvali se kako pozitivno posluju i s time stvaraju jednu negativnu klimu ovdje, stvaraju klimu da oni najbolje znaju upravljati, da hrvatska država kao jedan od suvlasnika u upravljanju INA-om ona ne zna a zapravo vratimo se na ono što je, to je paralelan sustav upravljanja u INA-i, LODO sustav koji je prenesen iz mađarskog MOL-a. Izvršni direktori gdje se krenulo u promjene oni još uvijek upravljaju INA-om, još uvijek ljudi Joze Petrovića ne samo da upravljaju i na nižim razinama nego isto tako i mobiraju ljude i vrše selekciju ljudi i na kraju još se usudi netko u hrvatskom tisku plaćati oglase u kojima veliča uspjehe MOL-a. Mislim da je to situacija koja je neprihvatljiva i da makar jedan dio kulture mora biti i isto tako i odgovornost MOL-a da prihvate da upravljanje INA-om je njih krimen, da njihove investicije nisu provedene u vremenu kada su trebale. Da od 2003. sve što su obećali ništa nisu izvršili. I danas ne bi pričali niti o proizvodnji u Sisku, niti proizvodnji u Rijeci, niti o obnovi samo da je ugovor koji je bio potpisan 2003. kao takav i izvršen. I što reći kad treba nastaviti pregovore sa tim partnerom? Da li treba uopće razmišljati o prodaji, o mogućnosti zapravo prodaje MOL-ovog udjela nekom drugom? Da li ćemo mi dame i gospodo time alimentirati MOL za sve ono što nisu napravili? Da li ćemo dozvoliti da se samo fingira prodaja možda njihovog udjela nekome drugom i da mi svojim donošenjem odluke o izmjenama Zakona o privatizaciji INA-e stvorimo pretpostavke za to. Prema tome, taj ultimatum koji je došao prema Hrvatskoj vladi iz Europske komisije ako ga je netko pogledao nije njega potpisao neki činovnik, njega je potpisao činovnik koji dolazi iz Mađarske, koji tamo jasno zastupa mađarske interese i ja bi volio isto tako da dobije odgovor od Vlade, pa ja bi rekao od onih koji zastupaju hrvatski interes da mađarski MOL kad je ulazio u privatizaciju INA-e on je jasno znao uvjete. Taj zakon nije od jučer, on je od prije, radi se o samo jednoj kompaniji. Prema tome, jedan zakon o jednoj kompaniji gdje najveći dioničari ušli su svjesno u to, on sigurno ne narušava tržišne odnose, on ne narušava vlasničke odnose prema tome njegova izmjena može biti samo takva da neće narušiti niti arbitražu, niti odnose među dioničarima a to je na način kako se komunicira iz Europske komisije zapravo komunikacija koju želi mađarski MOL i on želi s time napraviti prečicu da sve ono što su obećali da to ne moraju. Pa nije ovo prvi pokušaj, koliko je bilo pokušaja zapravo manevara da se prikaže neki novi investitor koji bi bio bolji a zapravo uvijek se svodilo samo na MOL i kako da se izvuku iz obveze koje su stvorile. I onda kad se vratimo tko će rješavati problematiku kada MOL je izašao? U tome vremenu nit su riješili ni strateške investicije, nisu riješili niti rafinerije, nisu riješili ni naša naftna polja, da riješili su se bijelih noći ono to je kvalitetno riješeno, otišlo je. Što je sa Sirijom, što je sa nalazištem u Siriji? Zašto MOL tamo i dalje lobira, pokušava doći do toga, zašto pokušavaju oteti od tvrtke u kojoj smo mi svi suvlasnici? A to sve na dnevni red ako niste zaboravili stavio je MOST. To je tema koju smo mi digli na nivo da se o njoj raspravlja da su svi svjesni da ljudi na benzinskim postajama kada stanete tamo mene je isto stalno pitaju ministre dokle će biti ovakvo stanje, sve nam je lošije? Znači razgrađuje se INA i dalje a nas se još traži da alimentiramo Zakon o privatizaciji INA-e, njegove izmjene. Prema tome, odgovornost na svima nama je da podignemo svijesti i da kažemo niti Milanovićeva Vlada niti nadzorni odbor na čelu sa Sinišom Petrovićem nisu riješili LODO sustav, tek kada smo stavili Damira Vanđelića i naše članove nove sad su krenule promjene. Prema tome, stojimo na stajalištu, to je top tema hrvatske politike. Hvala lijepa.
