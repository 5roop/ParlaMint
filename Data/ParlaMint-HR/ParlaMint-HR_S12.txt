ParlaMint-HR_S12.u1	g. Predsjedniče, poštovane zastupnice i zastupnici i članovi Vlade, mislim da je pravo vrijeme da vas zamolim da svojim autoritetom kod članova Vlade omogućite da nam na pisana zastupnička pitanja odgovaranju u roku predviđenom Poslovnikom ili u nekom razumnom roku, ali ne od nekoliko mjeseci koliko su me određene kolege zastupnici upozorili da čekaju odgovor na pisana zastupnička pitanja. Hvala.
ParlaMint-HR_S12.u2	Kolega Bauk, hvala što ste podsjetili na to. Evo, ja ću vas sada izvijestiti o slijedećem, ukupan broj postavljenih pitanja do današnjeg dana u ovom sazivu je 1662 pitanja. 2016. bilo je 47 pitanja, 2017. 324 pitanja, 2018. 997 pitanja, 2019. do sada 294 pitanja. Vlada je odgovorila na 1364 pitanja, a ostalo je još 249 tako da molim Vladu da evo i na ta pitanja odgovore, ali s obzirom na veliki broj pitanja vidite da raste od 47 pitanja u 2016. na 997 u 2018., mislim da Vlada dosta dobro to radi, a evo još ih molim da onda i ono što nisu da odgovore na vrijeme. Sada prelazimo na pitanja zastupnika, prva je na redu naša zastupnica Dragana Jeckov, izvolite.
ParlaMint-HR_S12.u8641	Gospodine potpredsjedniče obzirom da je ovaj zakon dugo bio na čekanju usaglašavanja unutar vladajuće većine i da je, da su prihvaćeni određeni amandmani djelomično i da je Vlada dala neke svoje molim vas da, u tehničkom smislu, dobijemo pregled prihvaćenih amandmana jer ovako je teško pratiti sa ovim usmenim dijelom do glasanja. Zahvaljujem.
ParlaMint-HR_S12.u8642	Zahvaljujem kolega mogli smo to riješiti na drugi način, ali evo bit ćete izvješteni prije glasovanja.
