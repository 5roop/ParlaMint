ParlaMint-HR_S07.u1	Gospođe i gospodo zastupnici, sada počinjemo sa postavljanjem pitanja Vladi odnosno pojedinom članu Vlade u skladu sa odredbama Poslovnika, članci 132. do 139. Aktualno prijepodne održava se na početku svake sjednice prije prijelaza na prvu točku dnevnog reda. Prvi na redu za postavljanje pitanja je zastupnik Furio Radin koji postavlja pitanje ministrici znanosti i obrazovanja Blaženki Divjak. Izvolite.
ParlaMint-HR_S07.u2	Cijenjena ministrice znanosti i obrazovanja doktorice Blaženka Divjak, relativnost je svugdje oko nas tako da neki problemi koji su za neke mali, za neke druge su veliki, ogorčava im život. Zapravo jedino su bitni problemi koji tiču pojedinaca zato što im oni zagorčavaju život i čine od njih zapravo nesretne osobe. Uzet ću kao ilustraciju velikih problema npr. problemi između država, problem Piranskog zaljeva koji uzimam samo zato izazivam malo pažnje ali nije to pitanje koje ću vam postaviti. Problem Piranskog zaljeva npr. za neke zemlje je irelevantan i karikaturalan dok za nas je ipak važan, a za Sloveniju je presudan. Zašto sam uzeo Piranski zaljev? Zato što na obali tog bokuna mora u Piranu je rođen Guiseppe Tartini, a Guiseppe Tartini je jedan od najvećih svjetskih kompozitora. Konzervatorij u Trstu nosi u njegovo ime, na tom konzervatoriju idu mnogi Istrijani i Hrvati i Talijan i oni su gotovo redovito stipendirani od talijanske države ili to plaćaju iz svog džepa. Oni se vraćaju za razliku od onih drugih koji studiraju ovdje i onda idu u Irsku. I kada se vraćaju nailaze na probleme. Agencija za znanost i visoko obrazovanje priznaje im visoko stručnu spremu ali ministarstvo posredstvom nadležnog povjerenstva za polaganje stručnog ispita ne da im rješenje o regularnoj profesiji. Tako ne mogu polagati stručni ispit i na kraju postaju klijenti Zavoda za zapošljavanje. Neki su profesori, ministrice, već izgubili posao, neki su profesori... [[Upadica predsjednik: Kolega Radin, vrijeme je isteklo, molim vas pitanje.]] Nastavit ću poslije.
ParlaMint-HR_S07.u9941	Žao mi je da ne mogu raditi u interesu građana, žao mi je.
ParlaMint-HR_S07.u9942	Dobro, žao mi je, ali toga u Poslovniku nema. Idemo na glasovanje.
