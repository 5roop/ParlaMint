ParlaMint-PL_2018-09-27-senat-65-2.u1	Wznawiam posiedzenie. [[Rozmowy na sali]] Bardzo proszę o zajęcie miejsc i wyciszenie rozmów. Przystępujemy do rozpatrzenia punktu trzynastego porządku obrad: drugie czytanie projektu uchwały w 100. rocznicę urodzin księdza Zdzisława Jastrzębiec-Peszkowskiego. Pragnę serdecznie powitać obecnych na posiedzeniu gości. Bardzo serdecznie państwa witam. Witam panią Halinę Kurpińską, prezes Fundacji „Golgota Wschodu” – witam bardzo serdecznie. [[Oklaski]] Witam panią Annę Felicję Rastawicką, członka zarządu Fundacji „Golgota Wschodu”. [[Oklaski]] Witam bardzo serdecznie panią Krystynę Krzyszkowiak, córkę oficera zabitego w Katyniu. [[Oklaski]] Witam bardzo serdecznie pana Wiesława Wysockiego, profesora Uniwersytetu Kardynała Stefana Wyszyńskiego w Warszawie. [[Oklaski]] Witam pana Władysława Ryszarda Szeląga, prezesa Towarzystwa Historycznego imienia Szembeków – witam bardzo serdecznie. [[Oklaski]] Witam panią Beatą Wójtowicz, dyrektor Szkoły Podstawowej nr 4 im. ks. Zdzisława Jastrzębiec-Peszkowskiego w Sanoku. [[Oklaski]] I witam panią Krystynę Chowaniec, komendant Hufca Ziemi Sanockiej im. ks. hm. Zdzisława Peszkowskiego. [[Oklaski]] Bardzo serdecznie państwa witam i dziękuję za przyjęcie zaproszenia. Przypominam, że projekt uchwały został wniesiony przez grupę senatorów i zawarty jest w druku nr 941, a sprawozdanie komisji – w druku nr 941 S. Bardzo proszę sprawozdawcę Komisji Ustawodawczej, pana senatora Jana Żaryna, o przedstawienie sprawozdania komisji o projekcie uchwały. Bardzo proszę, Panie Senatorze.
ParlaMint-PL_2018-09-27-senat-65-2.u2	Panie Marszałku! Wysoka Izbo! Szanowni Państwo! Szanowni Goście! Mam wielką przyjemność i honor przeczytać państwu ten projekt uchwały, który jest tutaj przede mną, zatytułowany: w 100. rocznicę urodzin księdza Zdzisława Jastrzębiec-Peszkowskiego. Ale jak to zwykle ze mną bywa, zanim przeczytam projekt uchwały, chciałbym parę słów powiedzieć. Przede wszystkim chciałbym wskazać osobę, która jest główną inicjatorką tejże uchwały, pomysłodawczynią, która przypilnowała, żeby prof. Jan Żaryn nie zapomniał o ważnych rocznicach – to jest pani senator Alicja Zając. To jej inicjatywa. Śmiało, można poklaskać. [[Oklaski]]
ParlaMint-PL_2018-09-27-senat-65-2.u356	(Nie ma przedstawiciela rządu.)
ParlaMint-PL_2018-09-27-senat-65-2.u357	Otwieram dyskusję. Informuję, że nikt z państwa senatorów nie zapisał się do głosu. Zamykam dyskusję. Informuję, że głosowanie w sprawie rozpatrywanej ustawy zostanie przeprowadzone pod koniec posiedzenia Senatu. Ogłaszam przerwę do jutra do godziny 9.00. Jutro rozpoczniemy obrady o godzinie 9.00 od rozpatrzenia punktu czternastego: drugie czytanie projektu uchwały w rocznicę 40-lecia wyboru Kardynała Karola Wojtyły – Jana Pawła II na Stolicę Piotrową. W przypadku braku wniosków o charakterze legislacyjnym do tego punktu głosowanie odbędzie się bezpośrednio po jego rozpatrzeniu. [[Przerwa w posiedzeniu o godzinie 17 minut 25]]
