ParlaMint-UA_2020-12-02-m0.u1	Доброго ранку, шановні колеги! Доброго ранку, шановні представники засобів масової інформації! Розпочинаємо нашу роботу. Будь ласка, займіть свої місця, підготуйтесь до голосування. Сподіваюсь, що всі вже змогли потрапити на свої робочі місця, і ми зможемо сьогодні ефективно, швидко опрацювати ті питання, які для себе запланували. Нагадую, Сергій Володимирович Власенко, нагадую: реєстрація відбувається шляхом натискання зеленої кнопки, першої зліва, як завжди. Нічого за останні три тижні також не змінилось. Готові реєструватись? Прошу реєструватись. [[10:20:31]] В залі зареєстровано 259 народних депутатів України. Пленарне засідання Верховної Ради України оголошую відкритим. Шановні колеги, у нас сьогодні є три іменинники. Це Ігор Петрович Кісільов [[(Оплески)]], Олексій Олександрович Кузнєцов [[(Оплески)]] та Суто Чолоєвич Мамоян [[(Оплески)]]. Я вас вітаю! Бажаю здоров'я, бажаю успіхів, бажаю нових досягнень. Ще раз зі святом. Шановні колеги, згідно статті 25 Регламенту Верховної Ради України в середу ми маємо 30 хвилин на виступи уповноважених представників депутатських фракцій та на виступи народних депутатів України. Будь ласка, запишіться на виступи. Кунаєв Артем Юрійович. Пушкаренко Арсеній Михайлович.
ParlaMint-UA_2020-12-02-m0.u2	Доброго дня, шановні колеги, пане Голово, дорогі українці! Ви знаєте, страшна статистика за останній місяць в нас не тільки з коронавірусом, а і з зафіксованими дорожньо-транспортними пригодами на зупинках громадського транспорту України. 6 листопада в Харкові у нас п'ять людей постраждало. 10 листопада, Кропивницький – маршрутка влетіла на зупинку. 11 листопада, Одеса – чотири людини постраждало, дві дитини. 12 листопада, Донецька область – водій в'їхав на зупинку, загинула жінка. 13 листопада, Київ – на Кільцевій водій в'їхав у зупинку, дві людини загинули, дві отримали травми. Я можу перелічувати і перелічувати, тільки за останній місяць у нас більше десяти дорожньо-транспортних пригод сталося на зупинках громадського транспорту. Травмуються люди, залишаються з інвалідністю, гинуть люди – і це все відбувається на зупинках. У той час, коли в нас війна, в той час, коли в нас коронавірус, у нас елементарно на зупинках громадського транспорту нам, громадянам, страшно стояти, тому що в будь-який момент можна загинути на зупинці громадського транспорту, очікуючи транспорт, на роботу їдучи, їдучи в лікарню, їдучи на ринок за продуктами. Тому ситуацію треба виправляти. У нас загалом з початку року більше 3 тисяч людей загинуло в дорожньо-транспортних пригодах. І те, що сьогодні відбувається на дорогах України, це, звичайно, сумна статистика. Ситуація покращується з тим, що дороги стають кращі, з тим, що в нас сьогодні вводиться швидкісний контроль і все інше. Але я хотів би сьогодні акцентувати саме на дорожньо-транспортних пригодах, які відбуваються на зупинках громадського транспорту. Тому я як народний депутат України, шановні колеги, ініціюю звернення до Кабінету Міністрів України і прошу кожного з вас підтримати для того, щоб все-таки Міністерство інфраструктури внесло от в цей документ (Галузеві будівельні норми України) обов'язкове знаходження захисних стовпчиків на кожній зупинці. Так, сьогодні є в Україні приклади, де на окремих зупинках, але це поодинокі приклади, з'являються захисні стовпчики, і в разі того, якщо трапляється наїзд автотранспорту на зупинку, вони беруть на себе удар і, як мінімум, зменшують наслідки для тих громадян наших, які перебувають на зупинці. Але нам потрібно, щоб ці стовпчики були на кожних зупинках, тому що вони будуть захищати кожного з нас, кожного з нас, наших громадян на зупинках. Тому що як показує останній місяць, більше десяти дорожньо-транспортних пригод на зупинках громадського транспорту – це страшна статистика. Тому я звертаюсь до Кабміну і прошу кожного з вас підтримати моє звернення, щоб були внесені зміни в Галузеві будівельні норми України, Мінінфраструктури затвердило їх, і всі зупинки України були обов'язково із захисними стовпчиками, а не, як є це сьогодні, вибірково. Дякую.
ParlaMint-UA_2020-12-02-m0.u172	Олександр Качура, фракція "Слуга народу". Дійсно, сталася на Луганщині катастрофа, і це горе, людське горе, 600 згорілих житлових будинків, це мільярди збитків для держави. І те, що не можна виміряти жодними грошима, це людські життя, це 11 загиблих українських громадян. Тому я впевнений, що ми повинні розібратися, здійснити парламентський контроль. І тут різні позиції звучать. Істину, надіюся, всі парламентські фракції зможуть встановити на базі тимчасової слідчої комісії. Тому давайте голосувати. Давайте розберемося, що сталося, і дамо відповідь нашим українським всім громадянам і виборцям. Дякую.
ParlaMint-UA_2020-12-02-m0.u173	Шановні колеги, переходимо до голосування. Готові голосувати? Шановні колеги, комітет запропонував Верховній Раді визначитися щодо проекту постанови шляхом голосування. Я ставлю так, як завжди, спочатку прийняти в цілому, а далі будемо дивитися на рішення Верховної Ради України. Ставлю на голосування пропозицію про прийняття в цілому проекту Постанови про утворення Тимчасової слідчої комісії Верховної Ради України з питань розслідування причин виникнення в 2020 році масштабних пожеж в Луганській області та дій/бездіяльності Луганського обласного управління ДСНС і Луганської обласної державної адміністрації – військово-цивільної адміністрації щодо вчасного реагування на виникнення та недопущення виникнення подій надзвичайного характеру. Готові голосувати? Прошу підтримати та проголосувати. [[14:03:04]] За-258 Рішення прийнято. Дякую, шановні колеги. Шановні колеги, ми на 3 хвилини вийшли за межі, час був продовжений, але далі, я думаю, що немає сенсу розглядати законопроекти, щоб їх не провалити. Дякую всім за роботу. Пленарне засідання Верховної Ради оголошую закритим.
