<?xml version="1.0" encoding="UTF-8"?>
<TEI ana="#covid #parla.sitting" xml:id="ParlaMint-BG_2022-05-27" xml:lang="bg" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title type="main" xml:lang="bg">Български парламентарен корпус ParlaMint-bg (2022-05-27) [ParlaMint SAMPLE]</title>
                <title type="main" xml:lang="en">Bulgarian parliamentary corpus ParlaMint-bg (2022-05-27) [ParlaMint SAMPLE]</title>
                <title type="sub" xml:lang="bg">Стенограмa от 65 пленарнo заседаниe на 3 сесия на 47 Народно събрание на Република България (2022-05-27)</title>
                <title type="sub" xml:lang="en">Report of the meeting of the Bulgarian National Assembly, Term 47, Session 3, Meeting 65 (2022-05-27)</title>
                <meeting ana="#parla.sitting" corresp="#BGNS" n="2022-05-27">2022-05-27</meeting>
                <meeting ana="#parla.meeting.regular" corresp="#BGNS" n="65">65 пленарно заседание</meeting>
                <meeting ana="#parla.session" corresp="#BGNS" n="3">3 парламентарна сесия</meeting>
                <meeting ana="#parla.term" corresp="#BGNS" n="47">47 народно събрание</meeting>
                <respStmt>
                    <persName xml:lang="bg">Илко Григоров</persName>
                    <persName xml:lang="en">Ilko Grigorov</persName>
                    <resp xml:lang="bg">Сваляне, почистване и конвертиране до XML</resp>
                    <resp xml:lang="en">Download, clean-up converting of the data to XML</resp>
                </respStmt>
                <respStmt>
                    <persName ref="https://orcid.org/0000-0002-4484-5027" xml:lang="bg">Петя Осенова</persName>
                    <persName ref="https://orcid.org/0000-0002-4484-5027" xml:lang="en">Petya Osenova</persName>
                    <resp xml:lang="bg">Кодиране в Parla-CLARIN TEI XML</resp>
                    <resp xml:lang="en">Parla-CLARIN TEI XML corpus encoding</resp>
                </respStmt>
                <respStmt>
                    <persName ref="https://orcid.org/0000-0003-3555-0179" xml:lang="bg">Кирил Симов</persName>
                    <persName ref="https://orcid.org/0000-0003-3555-0179" xml:lang="en">Kiril Simov</persName>
                    <resp xml:lang="bg">Валидиране на корпуса Parla-CLARIN TEI XML</resp>
                    <resp xml:lang="en">Parla-CLARIN TEI XML corpus validation</resp>
                </respStmt>
                <funder>
                    <orgName xml:lang="bg">Изследователска инфраструктура CLARIN</orgName>
                    <orgName xml:lang="en">The CLARIN research infrastructure</orgName>
                </funder>
            </titleStmt>
            <editionStmt>
                <edition>1.0</edition>
            </editionStmt>
            <extent>
                <measure quantity="252" unit="speeches" xml:lang="bg">252 изказвания</measure>
                <measure quantity="252" unit="speeches" xml:lang="en">252 speeches</measure>
            </extent>
            <publicationStmt>
                <publisher>
                    <orgName xml:lang="bg">Изследователска инфраструктура CLARIN</orgName>
                    <orgName xml:lang="en">CLARIN research infrastructure</orgName>
                    <ref target="https://www.clarin.eu/">www.clarin.eu</ref></publisher>
                <idno type="handle">http://hdl.handle.net/11356/1167</idno>
                <availability status="free"><licence>http://creativecommons.org/licenses/by/4.0/</licence>
                    <p xml:lang="en">This work is licensed under the                         
                        <ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
                    <p xml:lang="bg">Този ресурс е лицензиран под лиценз:                         
                        <ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
                </availability>
                <date when="2022-12-20">2022-12-20</date>
            </publicationStmt>
            <sourceDesc>
                <bibl>
                    <title type="main">Minutes of the National Assembly of the Republic of Bulgaria</title>
                    <idno type="URI">https://parliament.bg/bg/plenaryst</idno>
                    <date when="2022-05-27"></date>
                </bibl>
            </sourceDesc>
        </fileDesc>
        <encodingDesc>
            <projectDesc>
                <p xml:lang="bg">
                    <ref target="https://www.clarin.eu/content/parlamint">ParlaMint</ref></p>
                <p xml:lang="en">
                    <ref target="https://www.clarin.eu/content/parlamint">ParlaMint</ref></p>
            </projectDesc>
            <tagsDecl>
                <namespace name="http://www.tei-c.org/ns/1.0">
                    <tagUsage gi="body" occurs="1"></tagUsage>
                    <tagUsage gi="desc" occurs="28"></tagUsage>
                    <tagUsage gi="div" occurs="1"></tagUsage>
                    <tagUsage gi="kinesic" occurs="17"></tagUsage>
                    <tagUsage gi="seg" occurs="981"></tagUsage>
                    <tagUsage gi="text" occurs="1"></tagUsage>
                    <tagUsage gi="u" occurs="252"></tagUsage>
                    <tagUsage gi="vocal" occurs="11"></tagUsage>
                </namespace>
            </tagsDecl>
        </encodingDesc>
        <profileDesc>
            <settingDesc><setting>
                    <name type="address">2 Narodno Sabranie Sq.</name>
                    <name type="city">Sofia</name>
                    <name key="BG" type="country">Bulgaria</name>
                    <date when="2022-05-27"></date></setting>
            </settingDesc>
        </profileDesc>
    </teiHeader>
    <text ana="#covid" xml:lang="bg">
        <body>
            <div type="debateSection" ana="#regular">
                <u ana="#chair" n="201009" who="#MinchevNikola" xml:id="ParlaMint-BG_2022-05-27.u1">
                    <seg xml:id="ParlaMint-BG_2022-05-27.seg1">Уважаеми колеги, добро утро! Моля за регистрация. 154 регистрирани народни представители.</seg>
                    <seg xml:id="ParlaMint-BG_2022-05-27.seg2">Има кворум. Откривам заседанието.</seg>
                    <kinesic type="ringing">
                        <desc>(Звъни.)</desc></kinesic>
                    <seg xml:id="ParlaMint-BG_2022-05-27.seg3">Преди да преминем към парламентарния контрол, да Ви изчета едно съобщение:</seg>
                    <seg xml:id="ParlaMint-BG_2022-05-27.seg4">На 25 май 2022 г. от Комисията за защита от дискриминация е внесен в Народното събрание Доклад за дейността на Съвета за наблюдение по Закона за хората с увреждания за 2021 г. Материалът е предоставен на Комисията по труда, социалната и демографската политика, Комисията по правата на човека, вероизповеданията и жалбите на гражданите, Комисията по здравеопазването и Комисията по регионална политика, благоустройство и местно самоуправление.</seg>
                    <vocal type="noise">
                        <desc>(Народният представител Десислава Танева иска думата.)</desc></vocal>
                    <seg xml:id="ParlaMint-BG_2022-05-27.seg5">Заповядайте, госпожо Танева, за декларация от името на парламентарната група на ГЕРБ-СДС.</seg>
                </u>
                <u ana="#regular" n="201010" who="#TanevaDesislava" xml:id="ParlaMint-BG_2022-05-27.u2">
                    <seg xml:id="ParlaMint-BG_2022-05-27.seg6">Уважаеми господин Председател, народни представители, господин Премиер и Вицепремиер! Преди дни стана ясно от медиите, че Европейската комисия е върнала Стратегическия план по Обща селскостопанска политика на България с рекордните 405 бележки и коментари в сравнение с бележките и на останалите страни членки.</seg>
                    <seg xml:id="ParlaMint-BG_2022-05-27.seg7">Това, за съжаление, отразява реалностите в сектора – отражение на политическата нестабилност в последната година, три правителства в последната година – две служебни и последно редовно. Всяко от тях решило, че светът започва от него, е оставило своя отпечатък в стратегическия документ при липса на диалог, чуваемост и надграждане. Ще останем и единствената държава членка, от която големи браншови организации директно пред Комисията обжалваха Проекта за стратегически план поради тези причини.</seg>
                    <seg xml:id="ParlaMint-BG_2022-05-27.seg8">Липсата на чуваемост и реален диалог като последователно провеждана политика доведе и до първи срещи директно между браншови организации в сектора и представители на европейските власти без участие на правителството.</seg>
                    <seg xml:id="ParlaMint-BG_2022-05-27.seg9">Бездействието по отношение на подкрепата за сектора и липсата на предвидимост и сигурност в бизнес средата, драстичното намаление на обемите производство – само в оранжерийното производство през зимата тя намаля между 70 – 80%; многобройни са обявите за ликвидация на елитни стада, малки стопанства; на БАТА АГРО – изложението, браншовици обявиха и притеснително намаление на производството на отделни видове зеленчукови култури – доведе до търсене на директна подкрепа от управляващи европейски власти. И за първи път браншови организации проведоха такива с председателя на Комисията по селските райони, а вчера получих и съобщение от животновъди за предстояща среща с комисаря по земеделие Войчеховски без държавата – за първи път в историята, откакто сме член на Европейския съюз.</seg>
                    <seg xml:id="ParlaMint-BG_2022-05-27.seg10">Промяната за българските земеделци започна още с бюджета. Управляващото мнозинство вдигна минималния осигурителен праг – като ефект към момента имаме, разбира се, по-малко земеделски стопани; отпаднаха тези, които нямат възможност да плащат осигуровките си, а те даже не знаеха още, че по всичките мерки за директна подкрепа на доходите ще получат по-ниско подпомагане от предходната година, плод на експертното управление на инструментариума за подкрепа с европейски и национални средства.</seg>
                    <seg xml:id="ParlaMint-BG_2022-05-27.seg11">Промяната продължи с по-късното плащане на тази подкрепа по която и да е мярка за подкрепа на доходите. Всичко се случваше при продължаващо намаление на производството на приоритетните отрасли за коалиционното мнозинство – оранжерийно, зеленчукопроизводство и животновъдство.</seg>
                    <seg xml:id="ParlaMint-BG_2022-05-27.seg12">Промяната продължи с екшън план. Как да не загубим европейски средства по изтичащата Програма за развитие на селските райони? В един от вариантите – близо 50 млн. евро! Върнахме се във времената на влизането ни в Европейския съюз. Единствените първи две години, при които имаше такава загуба, дори не цитирам и управлението тогава, защото в крайна сметка такава е практиката и в другите страни, току-що влезли в Съюза.</seg>
                    <seg xml:id="ParlaMint-BG_2022-05-27.seg13">Всичко това се случваше на фона на постоянни промени в управлението на Фонд „Земеделие“ – спиране на почти приключили приеми, липса на каквато и да е реакция, на увеличени цени, инфлация, на приключилите вече приеми и одобрени бизнес планове, макар и налична такава практика да има.</seg>
                    <seg xml:id="ParlaMint-BG_2022-05-27.seg14">Но светът започва от нас. Опозицията саботира. От уважение към работещия земеделски сектор ще спестя отношението към тях – да цитирам.</seg>
                    <seg xml:id="ParlaMint-BG_2022-05-27.seg15">И така, продължаваме промяната – изключихме пълната рехабилитация на „Напоителни системи“ от Националния план за възстановяване и устойчивост, мотиви като от Фейсбук взети – няма смисъл да цитирам.</seg>
                    <seg xml:id="ParlaMint-BG_2022-05-27.seg16">Продължаваме промяната в сектора. След почти забравеното правителство на Жан Виденов, останало в историята сред рекорди, като инфлацията например, но и като последното, намесило се пряко на пазара на зърното в България, вследствие на което и хлябът стана дефицит, и фалираха предприятия тогава, управляващото мнозинство в типичния си зрелищен медиен стил гръмко обяви създаването на продоволствен ресурс от зърно на стойност 1,1 млрд. лв. Това се случи на 4 март. Пред 4 юни сме – три месеца по-късно няма един тон купено зърно, няма как и да има.</seg>
                    <seg xml:id="ParlaMint-BG_2022-05-27.seg17">Междувременно самият държавен резерв излезе на Софийска стокова борса в началото на април, с оферти купува на 635 лв. на тон хлебна пшеница, при условие че на 570 лв. на тон щеше да се създава този резерв и разбира се, не купи нищо след едноседмично стоене на Софийска стокова борса. Жътвата предстои, тя започва идните дни, всичко засега върви добре и ние отново ще имаме реколта в пъти повече, отколкото потребяваме.</seg>
                    <seg xml:id="ParlaMint-BG_2022-05-27.seg18">Излишните действия на управляващите донесоха само вреди, включително и имиджови, на пазара. Трябва да знаем, че всичко това се случи и при безпрецедентен административен произвол върху операторите на този пазар. Забавени кораби с доставки, платени неустойки от операторите по международни договори, които имаха вследствие на търговия на международни борси.</seg>
                    <seg xml:id="ParlaMint-BG_2022-05-27.seg19">В същото време животновъдите молеха за средства, за да си подсигурят веднага изхранването на животните, с ясното разбиране, че цените ще растат и всяка помощ ненавреме е вода в пясъка.</seg>
                    <seg xml:id="ParlaMint-BG_2022-05-27.seg20">А да не говорим и за липсващия ефект за потребителите. И какво, като се изхарчи 1 млрд. 100 млн. лв. за зърно при тези пазарни високи цени?</seg>
                    <seg xml:id="ParlaMint-BG_2022-05-27.seg21">Целта на преминаването през кризата е да направим всичко на поносими цени и за хората, и за уязвимите потребители, а не да влизаме в един напълно прозрачен пазар, функциониращ с години, и да нанасяме щети по веригата на доставка – изобщо операция „Пълен провал“.</seg>
                    <seg xml:id="ParlaMint-BG_2022-05-27.seg22">Никой не се е родил с опит и знания – научен, но е необходима елементарна мъдрост, управленска чуваемост и уважение към всеки, създаващ продукт в България.</seg>
                    <seg xml:id="ParlaMint-BG_2022-05-27.seg23">Самодостатъчността в управлението може да гарантира само и единствено пореден провал. Никой не иска да продължаваме провалите.</seg>
                    <seg xml:id="ParlaMint-BG_2022-05-27.seg24">Моля, подкрепете уязвимите с този ресурс и оставете на професионалистите да управляват запасите, така както години наред това се прави.</seg>
                    <seg xml:id="ParlaMint-BG_2022-05-27.seg25">Няма как да не добавя унизителното гласуване от Народното събрание по текста от украинското посолство как ще изнасяме украинско зърно през пристанище Варна. Нима не можеше да се обадите на някой, който и да е от операторите в България, чиито пратки проверявахте по две седмици, дали е възможно това? Просто за сериозно отношение.</seg>
                    <seg xml:id="ParlaMint-BG_2022-05-27.seg26">Само седмици по-късно самият украински земеделски министър докладва в Брюксел, че това няма как да стане през Варна. Разбира се, изключвам хипотезата на зрелищен медиен спектакъл от тип самолета София – Скопие, след поредното задържане на търговията да видим прессъобщение със снимки на фона на отплаващ най-малкия възможен кораб с украинско зърно.</seg>
                    <seg xml:id="ParlaMint-BG_2022-05-27.seg27">И така продължихме промяната. В Стратегическия план по Обща селскостопанска политика – промени на промените на промените в три правителства и ресорните им заместник земеделски министри, сложили своя отпечатък в този документ.</seg>
                    <seg xml:id="ParlaMint-BG_2022-05-27.seg28">България подаде Плана си на 25 февруари – почти два месеца след определения срок. Рекордните 405 бележки вследствие на всичко посочено по-горе и други слабости можем да обобщим в следното.</seg>
                    <seg xml:id="ParlaMint-BG_2022-05-27.seg29">По основни въпроси. Няма никаква стратегия за развитие на българското земеделие в Стратегическия план. Следва да бъдат подобрени съгласуваността и последователността на Плана и неговата стратегическа насоченост.</seg>
                    <seg xml:id="ParlaMint-BG_2022-05-27.seg30">Второ, в Плана няма идея как да се развие конкурентоспособен, устойчив и диверсифициран селскостопански сектор, който осигурява дългосрочна продоволствена сигурност.</seg>
                    <seg xml:id="ParlaMint-BG_2022-05-27.seg31">Трето, относно подпомагането и укрепването на опазването на околната среда, включително биологичното разнообразие и действията в областта на климата, Комисията има съмнение относно ефективността на Плана за постигане на мащаба на промените, необходими за удовлетворяване на потребностите.</seg>
                    <seg xml:id="ParlaMint-BG_2022-05-27.seg32">Четвърто, относно укрепването на социално-икономическата структура на селските райони – регионалните различия не се разглеждат в Плана.</seg>
                    <seg xml:id="ParlaMint-BG_2022-05-27.seg33">В Плана не са включени национални стойности за нито една от целите на Стратегията „От фермата до трапезата“ и на Стратегията за биологичното разнообразие, освен количествения индикатор на площи биологично производство от 2,5 на 6,98. Въпреки това Комисията счита, че това е недостатъчно амбициозно.</seg>
                    <seg xml:id="ParlaMint-BG_2022-05-27.seg34">Само някои болезнени за земеделските стопани бележки ще отбележа, тъй като не разполагам с достатъчно време.</seg>
                    <seg xml:id="ParlaMint-BG_2022-05-27.seg35">Стратегическият план не дава устойчиви решения за младите земеделски стопани.</seg>
                    <seg xml:id="ParlaMint-BG_2022-05-27.seg36">Съгласно бележка 70 България трябва да даде решения за удовлетворяване на потребностите на младите земеделски стопани, свързани с достъпа до земя и капитал, както и с инвестициите в селскостопанска дейност – Стратегията за приемственост между поколенията.</seg>
                    <seg xml:id="ParlaMint-BG_2022-05-27.seg37">Второ, съгласно бележки 84 и 85 описаното от България планирано опростяване на практика не дава работещо решение.</seg>
                    <seg xml:id="ParlaMint-BG_2022-05-27.seg38">Съгласно бележка 108 България се приканва да изясни следния параграф: при спадането на разходите 2,5 пъти средната брутна заплата, част от коалиционното споразумение на управляващото мнозинство – в невъзможност по този начин да бъде прието.</seg>
                    <seg xml:id="ParlaMint-BG_2022-05-27.seg39">Съгласно бележки от 122 до 135 условията по добрите земеделски екологични стандарти 1, 2, 4, 5, 6 и 8, които са по принцип условия за получаване на пълна директна подкрепа, на практика не се приемат.</seg>
                    <seg xml:id="ParlaMint-BG_2022-05-27.seg40">По бележка 138 за преразпределителното плащане трябва България да защити тези 600 хектара – нещо, което не е направено.</seg>
                    <seg xml:id="ParlaMint-BG_2022-05-27.seg41">По бележка 163 – тъжна вест за производителите на картофи и притеснения за производителите на пипер. Картофите за консумация – недопустими.</seg>
                    <seg xml:id="ParlaMint-BG_2022-05-27.seg42">Предложената програма за сектор „Пчеларство“ – изцяло отхвърлена от Комисията, бележки от 172 до 198. За хуманното отношение към животните – бележка 266, изключени са два от най-интензивните сектори – свиневъдство и птицевъдство, а мотивът на Комисията е – на свободно отглеждане да са тези сектори и да има мотивация за това.</seg>
                    <seg xml:id="ParlaMint-BG_2022-05-27.seg43">Следват около 100 бележки само за инвестиционните мерки.</seg>
                    <seg xml:id="ParlaMint-BG_2022-05-27.seg44">И още нещо, приключвам, също много интересно за земеделците. България не е предложила нова референтна година за помощта за тютюна – в 404 бележка, а в 405 бележка – България не е предложила нова референтна година и за националната преходна помощ за животни. Две помощи, които заедно с евродепутатите ни от всички политически сили защитавахме при преговорния процес и успяхме, а сега дори не сме ги предложили!</seg>
                    <seg xml:id="ParlaMint-BG_2022-05-27.seg45">За потребителите в България. Храните поскъпнаха най-много с изключение на тези в Литва, съгласно публично оповестен доклад от вчера. По принцип в Източна Европа е най-високо поскъпването. То е в следствие на по-ниската подкрепа, която получават производителите.</seg>
                    <seg xml:id="ParlaMint-BG_2022-05-27.seg46">Уважаеми Премиер и Вицепремиер, народни представители! Настоящото правителство със сигурност е най-лявото правителство след това на Жан Виденов в новата история на страната ни, това е без съмнение за всички в сектора. Немислими доскоро за нормалните пазарни отношения вмешателства, изкривявания станаха политически инструментариум за управление и подчинение.</seg>
                    <vocal type="interruption">
                        <desc>(Председателят дава сигнал, че времето е изтекло. Шум и реплики.)</desc></vocal>
                    <seg xml:id="ParlaMint-BG_2022-05-27.seg47">Нямам време, спирам, мога да добавя още много.</seg>
                </u>
                <u ana="#chair" n="201011" who="#MinchevNikola" xml:id="ParlaMint-BG_2022-05-27.u3">
                    <seg xml:id="ParlaMint-BG_2022-05-27.seg48">Моля за тишина в злата!</seg>
                    <seg xml:id="ParlaMint-BG_2022-05-27.seg49">Една минута сте над времето, госпожо Танева.</seg>
                </u>
                <u ana="#regular" n="201012" who="#TanevaDesislava" xml:id="ParlaMint-BG_2022-05-27.u4">
                    <seg xml:id="ParlaMint-BG_2022-05-27.seg50">Затова накратко: „Продължаваме Промяната“ доведе само до пълен провал в земеделския сектор! Благодаря.</seg>
                    <kinesic type="applause">
                        <desc>(Ръкопляскания от ГЕРБ-СДС.)</desc></kinesic>
                </u>
                <u ana="#chair" n="201013" who="#MinchevNikola" xml:id="ParlaMint-BG_2022-05-27.u5">
                    <seg xml:id="ParlaMint-BG_2022-05-27.seg51">Преминаваме към:</seg>
                    <seg xml:id="ParlaMint-BG_2022-05-27.seg52">ПАРЛАМЕНТАРЕН КОНТРОЛ.</seg>
                    <seg xml:id="ParlaMint-BG_2022-05-27.seg53">Преди да започнем с въпросите и питанията ще Ви изчета получените писмени отговори на въпроси и питания за периода 20 – 26 май 2022 г.</seg>
                    <seg xml:id="ParlaMint-BG_2022-05-27.seg54">Получени са писмени отговори от:</seg>
                    <seg xml:id="ParlaMint-BG_2022-05-27.seg55">- министър Александър Николов на питане от народния представител Зорница Стратиева; на въпрос от народните представители Мартин Димитров и Георги Ганев; на въпрос от народния представител Христо Терзийски;</seg>
                    <seg xml:id="ParlaMint-BG_2022-05-27.seg56">- заместник министър-председателя и министър Асен Василев на въпрос от народния представител Ивайло Мирчев;</seg>
                    <seg xml:id="ParlaMint-BG_2022-05-27.seg57">- министър Атанас Атанасов на въпрос от народния представител Ивайло Мирчев; на въпрос от народния представител Иван Клисурски; на въпрос от народния представител Илиян Йончев; на въпрос от народния представител Петър Николов; на въпрос от народния представител Христо Иванов; на въпрос от народния представител Цвета Галунова;</seg>
                    <seg xml:id="ParlaMint-BG_2022-05-27.seg58">- министър Бойко Рашков на въпрос от народния представител Ивайло Мирчев; на въпрос от народния представител Петър Петров; на въпрос от народния представител Христо Терзийски;</seg>
                    <seg xml:id="ParlaMint-BG_2022-05-27.seg59">- заместник министър-председателя и министър Борислав Сандов на въпрос от народния представител Александър Дунчев и на въпрос от народния представител Ивайло Мирчев;</seg>
                    <seg xml:id="ParlaMint-BG_2022-05-27.seg60">- министър Георги Гьоков на въпрос от народния представител Ивайло Мирчев;</seg>
                    <seg xml:id="ParlaMint-BG_2022-05-27.seg61">- заместник министър-председател и министър Гроздан Караджов на въпрос от народните представители Десислава Танева и Мария Белова; на три въпроса от народния представител Ивайло Мирчев; на два въпроса от народния представител Илиян Йончев.</seg>
                    <seg xml:id="ParlaMint-BG_2022-05-27.seg62">- министър Даниел Лорер на въпрос от народния представител Ивайло Мирчев и на шест въпроса от народния представител Николина Ангелкова;</seg>
                    <seg xml:id="ParlaMint-BG_2022-05-27.seg63">- министър Драгомир Заков на въпрос от народния представител Ивайло Мирчев;</seg>
                    <seg xml:id="ParlaMint-BG_2022-05-27.seg64">- министър Иван Иванов на въпрос от народния представител Александър Дунчев; на въпрос от народните представители Александър Дунчев, Гергана Данева и Екатерина Димитрушева; на въпрос от народните представители Александър Дунчев, Димитър Недялков, Владислав Панев и Ивайло Мирчев; на въпрос от народния представител Ивайло Мирчев; на въпрос от народния представител Зорница Стратиева;</seg>
                    <seg xml:id="ParlaMint-BG_2022-05-27.seg65">- заместник министър-председателя Калина Константинова на въпрос от народния представител Ивайло Мирчев;</seg>
                    <seg xml:id="ParlaMint-BG_2022-05-27.seg66">- министър-председателя Кирил Петков на въпрос от народния представител Иван Клисурски;</seg>
                    <seg xml:id="ParlaMint-BG_2022-05-27.seg67">- заместник министър-председател и министър Корнелия Нинова на въпрос от народния представител Ивайло Мирчев;</seg>
                    <seg xml:id="ParlaMint-BG_2022-05-27.seg68">- министър Надежда Йорданова на въпрос от народния представител Ивайло Мирчев;</seg>
                    <seg xml:id="ParlaMint-BG_2022-05-27.seg69">- министър Николай Денков на въпрос от народния представител Ивайло Мирчев;</seg>
                    <seg xml:id="ParlaMint-BG_2022-05-27.seg70">- министър Николай Събев на шест въпроса от народния представител Зорница Стратиева; на въпрос от народния представител Никола Димитров;</seg>
                    <seg xml:id="ParlaMint-BG_2022-05-27.seg71">- министър Радостин Василев на въпрос от народния представител Ивайло Мирчев; на въпрос от народния представител Илиян Йончев;</seg>
                    <seg xml:id="ParlaMint-BG_2022-05-27.seg72">- министър Теодора Генчовска на два въпроса от народния представител Бранимир Балачев; на въпрос от народния представител Ивайло Мирчев;</seg>
                    <seg xml:id="ParlaMint-BG_2022-05-27.seg73">- министър Христо Проданов на въпрос от народния представител Ивайло Мирчев.</seg>
                    <seg xml:id="ParlaMint-BG_2022-05-27.seg74">Започваме с въпросите и питанията.</seg>
                    <seg xml:id="ParlaMint-BG_2022-05-27.seg75">Министър-председателят Кирил Петков ще отговори на питане от народните представители Мустафа Карадайъ, Делян Пеевски, Халил Летифов и Станислав Анастасов относно решение на Министерския съвет, с което е разрешено Министерството на транспорта и съобщенията и Националната компания „Железопътна инфраструктура“ да подпишат договор за финансиране на Проект „Модернизация жп линия София ¬– Драгоман – Сръбска граница“ , жп участък Волуяк – Драгоман, фаза 1, с отпусната финансова помощ в размер на 166,2 млн. лв., осигурени от Оперативна програма „Транспорт и транспортна инфраструктура“ 2014 – 2020.</seg>
                    <seg xml:id="ParlaMint-BG_2022-05-27.seg76">Заповядайте, господин Анастасов да изложите въпроса си.</seg>
                </u>
                <u ana="#regular" n="201014" who="#AnastassovStanislav" xml:id="ParlaMint-BG_2022-05-27.u6">
                    <seg xml:id="ParlaMint-BG_2022-05-27.seg77">Благодаря Ви, господин Председател.</seg>
                    <seg xml:id="ParlaMint-BG_2022-05-27.seg78">Министър-председател Кирил Петков, няма как да не започна с отговор на думите Ви, които отправихте днес към групата на ДПС, влизайки в залата, че ДПС сме станали много страхливи.</seg>
                    <seg xml:id="ParlaMint-BG_2022-05-27.seg79">Драги ми Министър-председател, не познавате нито демократичната история на България, нито тази на ДПС.</seg>
                    <seg xml:id="ParlaMint-BG_2022-05-27.seg80">А сега към въпроса.</seg>
                    <seg xml:id="ParlaMint-BG_2022-05-27.seg81">Радвам се отново да Ви видя, толкова скоро след последната ни среща наистина.</seg>
                    <seg xml:id="ParlaMint-BG_2022-05-27.seg82">Господин Петков, Вие дойдохте на власт с гръмката заявка за нулева толерантност към корупцията, подобно на героя на Джефри Арчър Игнейшъс Голямата метла – нигерийският министър. Ако не сте го чели, горещо Ви препоръчвам да го прочетете.</seg>
                    <seg xml:id="ParlaMint-BG_2022-05-27.seg83">Та дойде време да подкрепите гръмките си думи с действия.</seg>
                    <seg xml:id="ParlaMint-BG_2022-05-27.seg84">Какво се случва обаче? Съгласно публикувано на 13 май 2022 г. съобщение на сайта на Министерството на транспорта, след изричното разрешение на Министерския съвет Министерството на транспорта и съобщенията и Националната компания „Железопътна инфраструктура“ (НКЖИ) са подписали Договор за финансиране на Проект „Модернизация на жп линия София – Драгоман – Сръбска граница“, жп участък Волуяк – Драгоман, фаза 1, като отпуснатата финансова помощ е в размер на – забележете, 166 млн. и 200 хил. лв., които ще бъдат осигурени от Оперативна програма „Транспорт и транспортна инфраструктура“ 2014 – 2020 г.</seg>
                    <seg xml:id="ParlaMint-BG_2022-05-27.seg85">В същото съобщение е посочено, че съобразно въпросното решение на Министерския съвет управляващият орган на Оперативната програма е сключил договора преди одобрението на Проекта от Европейската комисия с цел избраните изпълнители на двата лота Волуяк – Петърч и Петърч – Драгоман да стартират своевременно строителство, което трябва да приключи до края на 2023 г.</seg>
                    <seg xml:id="ParlaMint-BG_2022-05-27.seg86">Предвид горните обстоятелства, моля да ни отговорите:</seg>
                    <seg xml:id="ParlaMint-BG_2022-05-27.seg87">Първо, на какво основание Министерският съвет е разпоредил или разрешил да бъде подписан въпросният договор, при положение че Проектът все още не е одобрен от Европейската комисия?</seg>
                    <seg xml:id="ParlaMint-BG_2022-05-27.seg88">Второ, съобразени ли са действията на Министерския съвет, съответно на тези на МТСП и НКЖИ с правилата на Оперативна програма „Транспорт и транспортна инфраструктура“ 2014 – 2020 за разходване на европейски средства?</seg>
                    <seg xml:id="ParlaMint-BG_2022-05-27.seg89">И трето, ще предприеме ли Министерският съвет действия за спиране на този проект и в какъв срок, след като действията му, както и тези на управляващия орган, са извършени в нарушение на процедурите, нормите по оперативната програма и създават предпоставки за злоупотреба?</seg>
                    <seg xml:id="ParlaMint-BG_2022-05-27.seg90">Моля за много конкретни отговори, а не да правим пак коментари на прогнозите за времето в Манитоба. Благодаря.</seg>
                </u>
                <u ana="#chair" n="201015" who="#MinchevNikola" xml:id="ParlaMint-BG_2022-05-27.u7">
                    <seg xml:id="ParlaMint-BG_2022-05-27.seg91">Благодаря, господин Анастасов.</seg>
                    <seg xml:id="ParlaMint-BG_2022-05-27.seg92">Господин Петков, заповядайте за отговор.</seg>
                </u>
                <u ana="#regular" n="201016" who="#PetkovKiril" xml:id="ParlaMint-BG_2022-05-27.u8">
                    <seg xml:id="ParlaMint-BG_2022-05-27.seg93">Уважаеми господин Председател, уважаеми депутати! Обектът жп линия София – Драгоман е обект с национално значение. Обявен е като такъв с решение на Министерския съвет от 8 юли 2011 г. Това е преди повече от 10 години.</seg>
                    <seg xml:id="ParlaMint-BG_2022-05-27.seg94">Конкретният участък от Вашето питане Волуяк – Драгоман е част от големия проект „Модернизация на жп линия София ¬– Драгоман – Сръбска граница“, който е един от предварително дефинираните проекти на мрежата DINT и е част от Националната железопътна транспортна мрежа на Република България.</seg>
                    <seg xml:id="ParlaMint-BG_2022-05-27.seg95">Осъществяването на Проект „Модернизация на жп линия София ¬– Драгоман – Сръбска граница“ е от особено важно значение, и е от обществено значение, именно затова е и приоритет на нашето правителство.</seg>
                    <seg xml:id="ParlaMint-BG_2022-05-27.seg96">Решението № 295 от 9 май 2022 г., с което Министерският съвет дава съгласие на управляващия орган Оперативна програма „Транспорт и транспортна инфраструктура“ 2014 – 2020 да подпише договор за предоставяне на безвъзмездна финансова помощ на Националната компания „Железопътна инфраструктура“ е в съответствие със Закона за управление на средствата от европейските структури и инвестиционни фондове и по-конкретно, чл. 24, ал. 4 от същия закон. Съгласно чл. 24, ал. 4 органите по ал. 1, в случай че ръководният и управляващ орган на Оперативната програма „Транспорт и транспортна инфраструктура“ могат да предоставят безвъзмездна финансова помощ за големи проекти по смисъла на чл. 100 от Регламента на Европейския съюз № 1303 от 2013 г. и преди одобряването на Комисията, съгласно чл. 102 от същия регламент, като това става въз основа именно на решение на Министерския съвет.</seg>
                    <seg xml:id="ParlaMint-BG_2022-05-27.seg97">По Закона има изискване, което е спазено в конкретното решение на Министерския съвет, да бъде посочено кой ще е източникът на финансиране на Проекта и в случай че Комисията не одобри Проекта или одобри само част от него, в решението на Министерския съвет е посочено, че при неодобрение от страна на Европейската комисия средствата ще бъдат осигурени от бюджета на Националната компания „Железопътна инфраструктура“ и/или от бюджета на Министерството на транспорта и съобщенията.</seg>
                    <seg xml:id="ParlaMint-BG_2022-05-27.seg98">С други думи всичките законови изисквания са спазени.</seg>
                    <seg xml:id="ParlaMint-BG_2022-05-27.seg99">Самите договори за изпълнение са подписани на 22 март 2021 г. и това, за което аз разговарях днес с министъра на транспорта, ще има много внимателно следене на тези проекти за пълното им и качествено изпълнение, така че мога да гарантирам, че всичко е в реда на закона, а самото изпълнение ще бъде направено по начин, по който ще видите, че всъщност промяната е дошла. Благодаря Ви.</seg>
                    <kinesic type="applause">
                        <desc>(Ръкопляскания от „Продължаваме Промяната“.)</desc></kinesic>
                </u>
                <u ana="#chair" n="201017" who="#MinchevNikola" xml:id="ParlaMint-BG_2022-05-27.u9">
                    <seg xml:id="ParlaMint-BG_2022-05-27.seg100">Благодаря, господин Петков.</seg>
                    <seg xml:id="ParlaMint-BG_2022-05-27.seg101">Заповядайте, господин Анастасов, за уточняващи въпроси.</seg>
                </u>
                <u ana="#regular" n="201018" who="#AnastassovStanislav" xml:id="ParlaMint-BG_2022-05-27.u10">
                    <seg xml:id="ParlaMint-BG_2022-05-27.seg102">Страхопочитаеми министър председател Петков, изредихте…</seg>
                </u>
                <u ana="#chair" n="201019" who="#MinchevNikola" xml:id="ParlaMint-BG_2022-05-27.u11">
                    <seg xml:id="ParlaMint-BG_2022-05-27.seg103">Първо към мен трябваше, господин Анастасов.</seg>
                </u>
                <u ana="#regular" n="201020" who="#AnastassovStanislav" xml:id="ParlaMint-BG_2022-05-27.u12">
                    <seg xml:id="ParlaMint-BG_2022-05-27.seg104">Моля?</seg>
                </u>
                <u ana="#chair" n="201021" who="#MinchevNikola" xml:id="ParlaMint-BG_2022-05-27.u13">
                    <seg xml:id="ParlaMint-BG_2022-05-27.seg105">Първо към мен трябваше.</seg>
                </u>
                <u ana="#regular" n="201022" who="#AnastassovStanislav" xml:id="ParlaMint-BG_2022-05-27.u14">
                    <seg xml:id="ParlaMint-BG_2022-05-27.seg106">Господин Председател, уважаеми и страхопочитаеми министър-председател Петков! Така, изговорихте много фактология за тентим, между другото, тентим, натъртвам, е мрежата, които донякъде са верни, но пак не отговорихте на нито един от въпросите ми.</seg>
                    <seg xml:id="ParlaMint-BG_2022-05-27.seg107">Да, управляващият орган е Програмата, може наистина да одобри, но има процедура. В случая явно Вие занякъде бързате. Бързате да платите едни 166 млн. лв., заобикаляйки Европейската комисия. Дали бързате за влака Волуяк – Драгоман, тепърва ще разберем, а може и да го изпуснете, защото сте се застраховали всъщност, че Комисията няма да одобри този проект и той ще излезе от джоба на българския данъкоплатец. Това гласи решението на Министерския съвет, което Вие, между другото, лично сте одобрили – „Ако няма въпроси, точката се приема.“ Цитирам стенограмата на Министерския съвет и Вашите думи.</seg>
                    <seg xml:id="ParlaMint-BG_2022-05-27.seg108">А иначе явно европейската тематика, както и темата за инвестиране на европейски средства от структурните и кохезионни фондове по законосъобразен начин, повтарям, законосъобразен, пояснявам, без да се нарушават българските закони и европейските регламенти и правила, много не Ви е ясна.</seg>
                    <seg xml:id="ParlaMint-BG_2022-05-27.seg109">Ясен е обаче механизмът Ви на действие, тъй като Вие пак направихте едни внушения, свързани с тази тема, обвинявайки ДПС, обвинявайки конкретен човек. Когато Вие хвърляте кал по ДПС и колегата ни Пеевски, явно Вие правите точно това, което твърдите, че другите правят. Свързано е и с потоци, свързано е и със строителство…</seg>
                </u>
                <u ana="#chair" n="201023" who="#MinchevNikola" xml:id="ParlaMint-BG_2022-05-27.u15">
                    <seg xml:id="ParlaMint-BG_2022-05-27.seg110">Господин Анастасов, сега това два уточняващи въпроса ли са или отношение?</seg>
                </u>
                <u ana="#regular" n="201024" who="#AnastassovStanislav" xml:id="ParlaMint-BG_2022-05-27.u16">
                    <seg xml:id="ParlaMint-BG_2022-05-27.seg111">Да, два уточняващи въпроса, господин Председател, колкото и отговорите…</seg>
                </u>
                <u ana="#chair" n="201025" who="#MinchevNikola" xml:id="ParlaMint-BG_2022-05-27.u17">
                    <seg xml:id="ParlaMint-BG_2022-05-27.seg112">Да ги чуем.</seg>
                </u>
                <u ana="#regular" n="201026" who="#AnastassovStanislav" xml:id="ParlaMint-BG_2022-05-27.u18">
                    <seg xml:id="ParlaMint-BG_2022-05-27.seg113">…на министър-председателя бяха отговори. Благодаря Ви и хубав ден!</seg>
                    <kinesic type="applause">
                        <desc>(Ръкопляскания от ДПС.)</desc></kinesic>
                </u>
                <u ana="#chair" n="201027" who="#MinchevNikola" xml:id="ParlaMint-BG_2022-05-27.u19">
                    <seg xml:id="ParlaMint-BG_2022-05-27.seg114">Благодаря.</seg>
                    <seg xml:id="ParlaMint-BG_2022-05-27.seg115">Ще вземете ли дуплика?</seg>
                    <seg xml:id="ParlaMint-BG_2022-05-27.seg116">Заповядайте, господин Премиер.</seg>
                </u>
                <u ana="#regular" n="201028" who="#PetkovKiril" xml:id="ParlaMint-BG_2022-05-27.u20">
                    <seg xml:id="ParlaMint-BG_2022-05-27.seg117">Уважаеми народни представители! Това, което разбирам, е, че „Движението за права и свободи“ единствено и само е фокусирано за защитата на един от своите депутати – Делян Пеевски, и всичките разговори, коментари – и от трибуната, и по медиите, са да застанат в пълна защита на Делян Пеевски.</seg>
                    <seg xml:id="ParlaMint-BG_2022-05-27.seg118">Разбирам, че „Движението за права и свободи“ това им е единственият фокус, но мисля, че може да се фокусираме и върху по-важни въпроси, освен неговата цялостна и пълна защита. Българското население знае защо го правите. Благодаря Ви.</seg>
                    <kinesic type="applause">
                        <desc>(Ръкопляскания от „Продължаваме Промяната“.)</desc></kinesic>
                </u>
                <u ana="#chair" n="201029" who="#MinchevNikola" xml:id="ParlaMint-BG_2022-05-27.u21">
                    <seg xml:id="ParlaMint-BG_2022-05-27.seg119">Благодаря.</seg>
                    <seg xml:id="ParlaMint-BG_2022-05-27.seg120">Имате право на отношение. Взимате ли отношение или не?</seg>
                </u>
                <u ana="#regular" n="201030" who="#AnastassovStanislav" xml:id="ParlaMint-BG_2022-05-27.u22">
                    <seg xml:id="ParlaMint-BG_2022-05-27.seg121">Министър-председател Кирил Петков, няма да спрем да Ви занимаваме със законосъобразността и борбата с корупцията, които някак си вече взеха да Ви убиват като онези чепици от снимката. Но…</seg>
                </u>
                <u ana="#chair" n="201031" who="#MinchevNikola" xml:id="ParlaMint-BG_2022-05-27.u23">
                    <seg xml:id="ParlaMint-BG_2022-05-27.seg122">Господин Анастасов!</seg>
                </u>
                <u ana="#regular" n="201032" who="#AnastassovStanislav" xml:id="ParlaMint-BG_2022-05-27.u24">
                    <seg xml:id="ParlaMint-BG_2022-05-27.seg123">…моля да знаете добре, че „Движението за права и свободи“ ще защити всеки български гражданин, който е станал обект на Ваша агресия и на кална кампания – на Вас и на кръга „Капитал“, ако ще да е от ПП. Защото знаем и за колеги от ПП, които са станали обект на тази агресия. Да, ние ще ги защитаваме! Всеки невинен, който е набеден, ще бъде защитаван. Това е върховенството на закона – и тук, и навсякъде.</seg>
                    <kinesic type="applause">
                        <desc>(Ръкопляскания от ДПС.)</desc></kinesic>
                </u>
                <u ana="#chair" n="201033" who="#MinchevNikola" xml:id="ParlaMint-BG_2022-05-27.u25">
                    <seg xml:id="ParlaMint-BG_2022-05-27.seg124">Благодарим.</seg>
                    <seg xml:id="ParlaMint-BG_2022-05-27.seg125">С това изчерпахме въпросите и питанията към премиера Кирил Петков.</seg>
                    <seg xml:id="ParlaMint-BG_2022-05-27.seg126">Преминаваме към…</seg>
                    <vocal type="interruption">
                        <desc>(Реплики.)</desc></vocal>
                    <seg xml:id="ParlaMint-BG_2022-05-27.seg127">Процедура? Добре.</seg>
                    <seg xml:id="ParlaMint-BG_2022-05-27.seg128">Заповядайте за процедура, госпожо Петрова.</seg>
                </u>
                <u ana="#regular" n="201034" who="#PetrovaMiroslava" xml:id="ParlaMint-BG_2022-05-27.u26">
                    <seg xml:id="ParlaMint-BG_2022-05-27.seg129">Уважаеми господин Председател, дами и господа народни представители, уважаеми колеги! Процедурата ми е към Вас, господин Председател, по начина на водене. Бих искала почтително да Ви помоля, разбираме, че възпитанието и така личните моменти в това отношение, и начинът на изказ са приоритет на всеки един народен представител – лично, но ми се струва, че обръщенията в тази зала, така, както ги чухме днес от колегите от ДПС, нарушават абсолютно етичния код на поведение в залата и не бива да бъдат допускани. Благодаря Ви.</seg>
                    <kinesic type="applause">
                        <desc>(Ръкопляскания от „Продължаваме Промяната“.)</desc></kinesic>
                </u>
                <u ana="#chair" n="201035" who="#MinchevNikola" xml:id="ParlaMint-BG_2022-05-27.u27">
                    <seg xml:id="ParlaMint-BG_2022-05-27.seg130">Благодаря за тази процедура, госпожо Петрова.</seg>
                    <seg xml:id="ParlaMint-BG_2022-05-27.seg131">Преминаваме към въпросите към заместник министър-председателя по климатичните политики и министър на околната среда и водите Борислав Сандов.</seg>
                    <seg xml:id="ParlaMint-BG_2022-05-27.seg132">Първият въпрос е от народния представител Владимир Табутов, а вторият от народния представител Росица Кирова. Има ли проблем да ги разменим като места? Само ако господин Табутов няма проблем. Благодаря Ви, господин Сандов.</seg>
                    <seg xml:id="ParlaMint-BG_2022-05-27.seg133">Добре тогава – заповядайте, госпожо Кирова, да развиете въпроса си относно възложен ли е Доклад за оценка на въздействието върху околната среда за прединвестиционно проучване за трасе по направление Монтана – София с тунел под Петрохан.</seg>
                </u>
                <u ana="#regular" n="201036" who="#KirovaRositsa" xml:id="ParlaMint-BG_2022-05-27.u28">
                    <seg xml:id="ParlaMint-BG_2022-05-27.seg134">Благодаря Ви, господин Председател.</seg>
                    <seg xml:id="ParlaMint-BG_2022-05-27.seg135">Моят въпрос е свързан с процедурата, за която повече от една година слушам от тази трибуна как започва и всъщност до момента цялата налична информация в писмен вид и в устен, която получих е, че такъв Доклад по въздействие на околната среда не е възложен. Новото трасе от Монтана до София с тунел под Петрохан е изключително важно за развитието на Северозападна България.</seg>
                    <seg xml:id="ParlaMint-BG_2022-05-27.seg136">Имайки предвид екологичната насоченост на Вашето Министерството и това, с което сте се занимавал преди това, аз Ви уверявам, че един тунел през планината ще бъде много по-щадящ за птиците, местообитанията и за екологичната обстановка от един път, който лъкатуши през планината и по върховете.</seg>
                    <seg xml:id="ParlaMint-BG_2022-05-27.seg137">Така че моят въпрос е: дали има изготвено изобщо такова задание? Какво сте получили от Агенция „Пътна инфраструктура“ в това отношение, защото зная, че те трябва да подадат искането? Работи ли се по такава оценка за въздействие върху околната среда? Какви са сроковете, ако е възложена оценката? Кога би била готова тази оценка?</seg>
                    <seg xml:id="ParlaMint-BG_2022-05-27.seg138">Искам по-подробна информация, защото всички, които живеят в тази част на България, наистина се интересуват има ли напредък този проект. Беше направена една първа крачка и някъде спряхме в пространството. Предлагам да се придвижим напред. Благодаря.</seg>
                </u>
                <u ana="#chair" n="201037" who="#MinchevNikola" xml:id="ParlaMint-BG_2022-05-27.u29">
                    <seg xml:id="ParlaMint-BG_2022-05-27.seg139">Благодаря, госпожо Кирова.</seg>
                    <seg xml:id="ParlaMint-BG_2022-05-27.seg140">Заповядайте, господин Сандов, за отговор.</seg>
                </u>
                <u ana="#regular" n="201038" who="#SandovBorislav" xml:id="ParlaMint-BG_2022-05-27.u30">
                    <seg xml:id="ParlaMint-BG_2022-05-27.seg141">Уважаеми господин Председател, уважаеми дами и господа народни представители! Уважаема госпожо Кирова, съгласен съм с Вас, че преминаването с тунел под Петрохан ще е по щадящо за околната среда, предвид че във високата част на планината и при билото има зони, богати на биоразнообразие и на дива природа. Това би съкратило, разбира се, и срока за придвижване през това трасе и би създало по-голямо благополучие за района на Северозападна България.</seg>
                    <seg xml:id="ParlaMint-BG_2022-05-27.seg142">Конкретно обаче, понеже въпросът Ви не е дали съм повече в един или в друг смисъл за подобен проект, а въпросът Ви е свързан със самата процедура. В тази посока съм подготвил и отговор, като ще Ви представя краткия, а дългият ще Ви го оставя за Вас.</seg>
                    <seg xml:id="ParlaMint-BG_2022-05-27.seg143">На 14 юли 2021 г. в МОСВ е постъпило уведомление за прединвестиционно проучване за трасе по направлението Монтана – София с тунел под Петрохан с възложител Агенция „Пътна инфраструктура“. Компетентен орган за вземане на решения по ОВОС е министърът по околната среда и водите, тъй като се засяга територия, контролирана от две различни регионални инспекции – тази на Монтана, и тази София.</seg>
                    <seg xml:id="ParlaMint-BG_2022-05-27.seg144">По смисъла на ЗООС това инвестиционно предложение подлежи на задължителна оценка на въздействието върху околната среда, тъй като представлява изменение и разширение на съществуващ път II-81, и самостоятелно достигащо критериите по приложенията на Закона.</seg>
                    <seg xml:id="ParlaMint-BG_2022-05-27.seg145">В тази връзка инвестиционното предложение подлежи и на оценка за съвместимост с предмет и целите за опазване на защитени зони от екологична мрежа Натура 2000 съгласно разпоредбите на чл. 31, ал. 1 от Закона за биологично разнообразие.</seg>
                    <seg xml:id="ParlaMint-BG_2022-05-27.seg146">Съгласно изискванията на чл. 39, ал. 3 от Наредбата за оценка за съвместимост е извършена преценка за вероятната степен на отрицателно въздействие върху защитените зони от екологичната мрежа Натура 2000. При преценката е установено, че инвестиционното предложение по светлосин и тъмносин вариант има вероятност да окажат значително отрицателно въздействие върху природните местообитания, популации и местообитания на видове, предмет на опазване в засегнатите защитени зони.</seg>
                    <seg xml:id="ParlaMint-BG_2022-05-27.seg147">С писмо на МОСВ, изходящ № ОВОС-29 от 28 юли 2021 г., до АПИ са дадени указания на възложителя за предприемане на следващи действия по провеждане на процедурата по оценка за въздействие върху околната среда, съвместна с процедурата по оценка за съвместимост. По-специално по отношение на: изготвяне на задание за обхват и съдържание на ОВОС за инвестиционното предложение, провеждане на консултации по заданието с МОСВ с други специализирани ведомства и засегната общественост, възлагане на изготвянето на доклад за ОВОС, възлагане на изготвяне на доклад за оценка степента на въздействие като приложение към доклада за ОВОС.</seg>
                    <seg xml:id="ParlaMint-BG_2022-05-27.seg148">Възлагането на оценките е отговорност на възложителя – АПИ. До този момент в МОСВ не е постъпвала документация от страна на възложителя по отношение на задание за обхват и съдържание на Доклада за оценка за въздействието на околната среда, в това число и приложения, както и информацията за възлагане на изискваните обекти. Ето това е по-подробната част от отговора</seg>
                    <vocal type="interruption">
                        <desc>(Предава отговора на народния представител Росица Кирова.)</desc></vocal>
                </u>
                <u ana="#chair" n="201039" who="#MinchevNikola" xml:id="ParlaMint-BG_2022-05-27.u31">
                    <seg xml:id="ParlaMint-BG_2022-05-27.seg149">Благодаря Ви, господин Сандов.</seg>
                    <seg xml:id="ParlaMint-BG_2022-05-27.seg150">Реплика желаете ли, госпожо Кирова? Не. Благодаря.</seg>
                    <seg xml:id="ParlaMint-BG_2022-05-27.seg151">Преминаваме към следващия въпрос, който е от народния представител Владимир Табутов относно сигнал за проблема с оттичането на река Струма в частта до град Благоевград.</seg>
                    <seg xml:id="ParlaMint-BG_2022-05-27.seg152">Заповядайте, господин Табутов.</seg>
                </u>
                <u ana="#regular" n="201040" who="#TabutovVladimir" xml:id="ParlaMint-BG_2022-05-27.u32">
                    <seg xml:id="ParlaMint-BG_2022-05-27.seg153">Благодаря, господин Председател.</seg>
                    <seg xml:id="ParlaMint-BG_2022-05-27.seg154">Уважаеми господин Вицепремиер, във връзка с наводнението от 12 декември миналата година, което беше едно от най-значимите, за съжаление, от последните 10 години – припомням, също 2010 г. имаше доста сериозно наводнение по поречието на река Струма, бяха получени множество сигнали от граждани на област Благоевград за наличието на проблем с оттичането на водите на река Струма между частта град Благоевград и Кресненското дефиле.</seg>
                    <seg xml:id="ParlaMint-BG_2022-05-27.seg155">В тази връзка въпросът ми е следният: извършени ли са съответните проверки от страна на Басейнова дирекция за осигуряване безопасността на участъка и почистването на реката, които са обект на строеж на автомагистрала „Струма“ и са засегнати от този строеж? Подвъпросът е: какви действия ще бъдат предприети за разчистването на участъка от строителни материали и възстановяване целостта на дигата за тези части от поречието на реката? Благодаря.</seg>
                </u>
                <u ana="#chair" n="201041" who="#KirovaRositsa" xml:id="ParlaMint-BG_2022-05-27.u33">
                    <seg xml:id="ParlaMint-BG_2022-05-27.seg156">Благодаря Ви, господин Табутов.</seg>
                    <seg xml:id="ParlaMint-BG_2022-05-27.seg157">Заповядайте, господин Министър.</seg>
                </u>
                <u ana="#regular" n="201042" who="#SandovBorislav" xml:id="ParlaMint-BG_2022-05-27.u34">
                    <seg xml:id="ParlaMint-BG_2022-05-27.seg158">Уважаема госпожо Кирова, уважаеми дами и господа народни представители! Уважаеми господин Табутов, по отправеното от Ваша страната питане е потърсена информация от компетентния орган, в случая Басейнова дирекция „Западнобеломорски район“, съгласно която Ви уведомявам следното.</seg>
                    <seg xml:id="ParlaMint-BG_2022-05-27.seg159">Във връзка с изграждането на участъци от автомагистрала „Струма“, Лот 3.1, Благоевград – Крупник от директора на Басейновата дирекция са издадени пет броя разрешителни за ползване на воден обект по река Струма – съответно за изграждане на мост от пътната връзка – няма да споменавам за отделните километри – това са 90 км, за изграждане на полувиадукт от ляво платно, за изграждане на мост при река Струма за защита на насип от ниво високи води в участък от магистралата, за изграждане на ново мостово съоръжение на мястото на съществуващ мост.</seg>
                    <seg xml:id="ParlaMint-BG_2022-05-27.seg160">С цел предотвратяване на наводнения в района във всички разрешителни като част от условията, при които се предоставя правото за ползване, са поставени следните изисквания: строителството да се изпълни съгласно одобрен инвестиционен проект, включващ план за безопасност и здраве, и Проект за управление на строителните отпадъци без нарушаване възможността за свободно оттичане на водите на река Струма, строителството да се извършва така, че да не се намалява проводимостта на речното легло, след приключване на строителството профилът на реката да бъде възстановен в проектния си вид.</seg>
                    <seg xml:id="ParlaMint-BG_2022-05-27.seg161">При приемане по реда на Закона за устройството на територията на обектите, за които е издадено разрешително от Басейнова дирекция, е констатирано, че условията в разрешителните са изпълнени, в това число са възстановени дигите и профилът на реката, както е и осигурена нормалната проводимост на речното легло.</seg>
                    <seg xml:id="ParlaMint-BG_2022-05-27.seg162">В системата на Министерството има подаден само един сигнал, който не е свързан пряко с оттичането на река Струма, а касае извършването на дейности по изграждането на защитните съоръжения срещу наводнения по десния бряг на реката и дейности по почистването на речното легло.</seg>
                    <seg xml:id="ParlaMint-BG_2022-05-27.seg163">По сигнала е извършена проверка от Басейнова дирекция в деня на получаването му – 14 януари 2020 г. За изпълняваните в речното легло дейности има издадено разрешително по реда на Закона за водите и ползване на повърхностен воден обект.</seg>
                    <seg xml:id="ParlaMint-BG_2022-05-27.seg164">Във връзка със строителството на автомагистрала Струма, Лот III.1, Басейнова дирекция е осъществила две проверки, свързани с осигуряване проводимостта на река Струма – съответно на 5-и, и 31-ви януари тази година, при което се констатира, че няма изместване на речното легло.</seg>
                    <seg xml:id="ParlaMint-BG_2022-05-27.seg165">При извършената на 31 януари – втората проверка, от тази година, съвместна е тя – по заповед на областния управител на област Благоевград, е установено струпване на земни маси, попадащи в ПИ № 49/179.100.1 – село Мощанец е това, публична държавна собственост, с начин на трайно ползване за автомагистрала, няма изместване на земна маса, публична държавна собственост. По време на обхода Комисията констатира подкопаване на левия бряг – това е вече новото подкопаване на левия бряг на река Струма, който е в непосредствена близост до път I.1 София – Кулата в резултат на ерозия. Този участък предстои да бъде обследван през 2022 г. от междуведомствена комисия, назначена от областния управител.</seg>
                    <seg xml:id="ParlaMint-BG_2022-05-27.seg166">При установяване на нарушения на Закона за водите и свързаните подзаконови разпоредби Басейнова дирекция ще предприеме административнонаказателни действия. Благодаря.</seg>
                </u>
                <u ana="#chair" n="201043" who="#KirovaRositsa" xml:id="ParlaMint-BG_2022-05-27.u35">
                    <seg xml:id="ParlaMint-BG_2022-05-27.seg167">Благодаря Ви, господин Сандов.</seg>
                    <seg xml:id="ParlaMint-BG_2022-05-27.seg168">Имате ли реплика, господин Табутов?</seg>
                    <seg xml:id="ParlaMint-BG_2022-05-27.seg169">Заповядайте?</seg>
                </u>
                <u ana="#regular" n="201044" who="#TabutovVladimir" xml:id="ParlaMint-BG_2022-05-27.u36">
                    <seg xml:id="ParlaMint-BG_2022-05-27.seg170">Благодаря, госпожо Председател.</seg>
                    <seg xml:id="ParlaMint-BG_2022-05-27.seg171">Уважаеми господин Вицепремиер, ще дам малко конкретика с един пример относно нарушаване на проводимостта на река Струма непосредствено преди моста, който се изгради, преди тунела „Железница“. Преминаването на реката е може би около 200 метра преди тунелното съоръжение. Там според това, което получихме като сигнал, коритото на реката е значително намалено, в резултат на което на 12 декември имаше залети доста площи – около 200 метра, преди това ограничаване на реката.</seg>
                    <seg xml:id="ParlaMint-BG_2022-05-27.seg172">Така че не знам и дали сте запознат точно с този случай, дали сте обърнали внимание? Ще Ви помоля, ако може да ми дадете малко повече информация за текущото състояние. Разбира се, може и в писмен вид. Разбирам, че може и да не знаете тези детайли. Благодаря.</seg>
                </u>
                <u ana="#chair" n="201045" who="#KirovaRositsa" xml:id="ParlaMint-BG_2022-05-27.u37">
                    <seg xml:id="ParlaMint-BG_2022-05-27.seg173">Благодаря, господин Табутов.</seg>
                    <seg xml:id="ParlaMint-BG_2022-05-27.seg174">Заповядайте, господин Сандов.</seg>
                </u>
                <u ana="#regular" n="201046" who="#SandovBorislav" xml:id="ParlaMint-BG_2022-05-27.u38">
                    <seg xml:id="ParlaMint-BG_2022-05-27.seg175">Уважаема госпожо Кирова, уважаеми дами и господа народни представители, уважаеми господин Караджов! Уважаеми господин Табутов, в действителност при мен няма налична такава информация, но доколкото се касае за обект – важен, както за локално ниво, така и за национално ниво, доколкото това е един от основните участъци, особено в този период на годината, ще направя допълнителна проверка, специално за това мостово съоръжение и потенциалните рискове, свързани от подкопаване или затлачване, въобще с проходимостта на реката и ще Ви информирам своевременно от направената допълнителна проверка. Благодаря Ви за този въпрос.</seg>
                </u>
                <u ana="#chair" n="201047" who="#KirovaRositsa" xml:id="ParlaMint-BG_2022-05-27.u39">
                    <seg xml:id="ParlaMint-BG_2022-05-27.seg176">Благодаря за отговора, господин Министър.</seg>
                    <seg xml:id="ParlaMint-BG_2022-05-27.seg177">С това въпросите към заместник министър-председателя по климатичните политики и министър на околната среда и водите бяха изчерпани.</seg>
                    <seg xml:id="ParlaMint-BG_2022-05-27.seg178">Преминаваме към въпросите към Гроздан Караджов – заместник министър-председател по регионалното развитие и благоустройството, и министър на регионалното развитие и благоустройството.</seg>
                    <seg xml:id="ParlaMint-BG_2022-05-27.seg179">Първият въпрос е от народните представители Адлен Шевкед, Байрам Байрам, Павлин Кръстев и Мукаддес Налбант относно рехабилитация на републикански път III-59.02 Момчилград – Звездел, Звездел – Голяма Чинка – Токачка – Крумовград от км 0+00 до км 16+668.</seg>
                    <seg xml:id="ParlaMint-BG_2022-05-27.seg180">Кой ще зададе въпросът от Вас, господа?</seg>
                </u>
                <u ana="#regular" n="201048" who="#KrastevPavlin" xml:id="ParlaMint-BG_2022-05-27.u40">
                    <seg xml:id="ParlaMint-BG_2022-05-27.seg181">Благодаря, уважаема госпожо Председател.</seg>
                    <seg xml:id="ParlaMint-BG_2022-05-27.seg182">Господин Министър, ние от област Кърджали продължаваме да Ви напомняме и да Ви казваме за проблемите, които са там, защото те са насъбрани в годините. Именно затова ще зададем въпрос, свързан с третокласен път, който свързва две области.</seg>
                    <seg xml:id="ParlaMint-BG_2022-05-27.seg183">Състоянието на републиканската пътна мрежа на територията на област Кърджали, особено третокласните пътища, са в крайно незадоволително състояние и са осеяни с дупки, асфалтовата настилка е в много лошо състояние – с множество неравности и затлачени канавки. В участъци от пътя с малък габарит водостоците са с малки отвори и проводимост, които при проливни дъждове не могат да поемат количеството вода, което води до прекъсване на пътната настилка, и селата остават в изолация.</seg>
                    <seg xml:id="ParlaMint-BG_2022-05-27.seg184">В окаяно състояние е републикански път III-5902 Момчилград – Звездел – Голяма чинка – Токачка – Крумовград, който е с дължина 16,668 м, който обслужва две общини, а именно Момчилград и Крумовград.</seg>
                    <seg xml:id="ParlaMint-BG_2022-05-27.seg185">Движението по пътя е опасно и може да предизвика тежки пътно-транспортни произшествия, ако не бъдат взети съответните мерки.</seg>
                    <seg xml:id="ParlaMint-BG_2022-05-27.seg186">Именно затова, господин Министър, въпросът ни към Вас е: кога ще бъдат предприети необходимите действия от страна на Агенция „Пътна инфраструктура“ за извършване на основен ремонт на републикански път III-5902 Момчилград – Звездел – Голяма чинка – Токачка – Крумовград от км 0+000 до км 16+668 за привеждане в състояние със стандартните изисквания на третокласния републикански път, свързващ десетки населени места? Благодаря Ви.</seg>
                </u>
                <u ana="#chair" n="201049" who="#KirovaRositsa" xml:id="ParlaMint-BG_2022-05-27.u41">
                    <seg xml:id="ParlaMint-BG_2022-05-27.seg187">Благодаря Ви, господин Кръстев.</seg>
                    <seg xml:id="ParlaMint-BG_2022-05-27.seg188">Заповядайте, господин Караджов.</seg>
                </u>
                <u ana="#regular" n="201050" who="#KaradjovGrozdan" xml:id="ParlaMint-BG_2022-05-27.u42">
                    <seg xml:id="ParlaMint-BG_2022-05-27.seg189">Уважаема госпожо Председател, уважаеми госпожи и господа народни представители! Уважаеми госпожа Шевкед, госпожа Налбант, господин Байрам и господин Кръстев, републикански път III-5902 Момчилград – Звездел – Голяма чинка – Токачка – Крумовград е включен в утвърдената ни Годишна програма за ремонт на републиканската пътна мрежа.</seg>
                    <seg xml:id="ParlaMint-BG_2022-05-27.seg190">През втората половина на тази година е планирано да се обяви обществената поръчка за изработване на технически проект за основен ремонт на този път, тоест на 17 километровото трасе. Участъкът е от кръстовището с път II-259 при село Дебелка до село Водевица.</seg>
                    <seg xml:id="ParlaMint-BG_2022-05-27.seg191">Изработването на технически проект, както знаете, е първата и задължителна стъпка от гледна точка на закона, преди да се предприемат каквито и да е качествени строителни работи. Проектът ще определи конкретните ремонтно-възстановителни дейности, които е необходимо да се изпълнят, прогнозната стойност на строителните работи и срока за реализация. При готов проект след това ще може да се проведат и откритите процедури по Закона за обществените поръчки за избор на изпълнители на строителството и за строителния надзор.</seg>
                    <seg xml:id="ParlaMint-BG_2022-05-27.seg192">На този етап се предвижда основният ремонт да е през 2024 г., предвид неяснотата на процедурите – продължителността на процедурите, за които току-що Ви информирах.</seg>
                    <seg xml:id="ParlaMint-BG_2022-05-27.seg193">За периода до започването му ние ежегодно ще изпълняваме дейности по текущ ремонт и поддръжка и съгласно годишния отчет на Агенция „Пътна инфраструктура“ за състоянието на републиканската пътна мрежа към 31 декември миналата година този третокласен път е бил оценен, че е в преобладаващо средно състояние на настилката, като последният цялостен ремонт на път III-5902 е изпълнен преди 16 години – през 2006 г. До започване на основния ремонт, както казах, ще се извършват дейности по текущ ремонт и поддържане, за да се осигури и повиши безопасността на движението. През месец май тази година и през месец юни – в разстояние на този период, е предвидено изкърпване на участъците от асфалтовата настилка. Вероятно те вече са и започнали. Благодаря.</seg>
                </u>
                <u ana="#chair" n="201051" who="#KirovaRositsa" xml:id="ParlaMint-BG_2022-05-27.u43">
                    <seg xml:id="ParlaMint-BG_2022-05-27.seg194">Благодаря Ви, господин Министър.</seg>
                    <seg xml:id="ParlaMint-BG_2022-05-27.seg195">Господин Кръстев, имате ли реплика?</seg>
                    <seg xml:id="ParlaMint-BG_2022-05-27.seg196">Заповядайте, господин Байрам.</seg>
                </u>
                <u ana="#regular" n="201052" who="#BayramBayram" xml:id="ParlaMint-BG_2022-05-27.u44">
                    <seg xml:id="ParlaMint-BG_2022-05-27.seg197">Благодаря, госпожо Председател.</seg>
                    <seg xml:id="ParlaMint-BG_2022-05-27.seg198">Господин Вицепремиер, ние ще продължаваме да задаваме въпроси за всички пътища от област Кърджали.</seg>
                    <seg xml:id="ParlaMint-BG_2022-05-27.seg199">Вашите отговори са идентични – нормално, защото и Вие казахте, че последният ремонт е бил през 2006 г. И нормално е Вашите отговори да бъдат идентични, защото отношението на правителствата от 2009 г. насам, с изключение на правителството на Пламен Орешарски, е идентично. С една дума, няма никакво отношение към проблемите на хората.</seg>
                    <seg xml:id="ParlaMint-BG_2022-05-27.seg200">Как възникна този въпрос? На една среща с колеги избирателите във въпросния регион казаха: от 20 години, от две десетилетия нямаме ремонт, нашият основен проблем е този път и е естествено в няколко населени места има проблеми и с водоснабдяването. Казаха да поставим този въпрос пред Вас, защото той е във Вашите компетенции. Но жителите на населените места няма да бъдат доволни от Вашия отговор, защото 2024 г. е много далечен хоризонт и това ще направи тяхното битие много трудно за живеене.</seg>
                    <seg xml:id="ParlaMint-BG_2022-05-27.seg201">Само да отбележа, че това е единственият алтернативен път от Кърджали през Момчилград към Крумовград – алтернативен път, ако има ремонтни дейности. Най-вероятно знаете, че между Момчилград и Крумовград по основния път много често има свлачищни процеси, има свлачища и този основен път е затворен, този път се явява единственият алтернативен и 2024 г. е късен хоризонт.</seg>
                    <seg xml:id="ParlaMint-BG_2022-05-27.seg202">Като народни представители от региона ние настояваме в по-къс срок да бъде извършен основният ремонт. Нека правителството, държавата да си влезе в ролята и да реши този проблем на хората. Да, тази година един текущ ремонт би бил достатъчен. Отново подчертавам, 2024 г. няма да удовлетвори исканията на жителите. Благодаря Ви.</seg>
                </u>
                <u ana="#chair" n="201053" who="#KirovaRositsa" xml:id="ParlaMint-BG_2022-05-27.u45">
                    <seg xml:id="ParlaMint-BG_2022-05-27.seg203">Благодаря, господин Байрам.</seg>
                    <seg xml:id="ParlaMint-BG_2022-05-27.seg204">Заповядайте за дуплика, господин Караджов.</seg>
                </u>
                <u ana="#regular" n="201054" who="#KaradjovGrozdan" xml:id="ParlaMint-BG_2022-05-27.u46">
                    <seg xml:id="ParlaMint-BG_2022-05-27.seg205">Уважаема госпожо Председател, уважаеми госпожи и господа народни представители! Уважаеми господин Байрам, абсолютно прав сте за това, че политиката на досега управляващите е била подценяваща към третокласните пътища, оттам и към по малките населени места, особено населени места в планински райони, където на практика нямаме друг вид транспорт освен онзи, който се движи по път.</seg>
                    <seg xml:id="ParlaMint-BG_2022-05-27.seg206">Но нека да направим една голяма разлика между отношението на сегашното управление, особено на екипа в Министерството на регионалното развитие и благоустройството.</seg>
                    <seg xml:id="ParlaMint-BG_2022-05-27.seg207">За тази година ние можем да започнем основни ремонти само на онези участъци от пътната мрежа, за която сме наследили технологични проекти и за които можем да обявим обществена поръчка за изпълнение. Една обществена поръчка за строително монтажни работи по пътната настилка отнема около шест месеца.</seg>
                    <seg xml:id="ParlaMint-BG_2022-05-27.seg208">И нека сега да Ви направя разликата. Имаме 300 км основни ремонти, тоест за толкова километри имаме направени технически проекти от предишните управляващи. В програмата за тази година за проектиране на АПИ, която лично съм разпоредил и която съм обявявал неведнъж, са 2600. Независимо кой министър ще седи на моето място догодина лятото, той ще има 2600 приключени проектирания, вероятно и започнати процедури за СМР.</seg>
                    <seg xml:id="ParlaMint-BG_2022-05-27.seg209">Защо не мога да кажа 2023 г. за конкретния път, за който Вие ме питате? Предстои процедурата по Закона за обществените поръчки, вероятно до два месеца ще стане това – ние пускаме над 400 поръчки и изцяло екипът на АПИ е зает в пускане на траншове на поръчки. От другата страна, само отварям една скоба да Ви кажа, че няма поръчка за основен ремонт, която да е обявена от нас и която да не е обжалвана. Това автоматично попарва всичките ни надежди да ремонтираме – основен ремонт на пътища през тази година.</seg>
                    <seg xml:id="ParlaMint-BG_2022-05-27.seg210">Ако приемете приблизителния срок от шест месеца за подготовка, обявяване, класиране и подписване на договор с изпълнител за шест месеца, ние оттук нататък – да кажем от август месец натам, имаме шест месеца да приключим проектирането. За основен ремонт на 17 км поне два-три, даже бих казал три месеца е минималното, за да се проектира качествено, тъй като се заснема целият път, всяка нивелетка се взима – знаете как е. Станаха девет месеца. Още няколко месеца, нека да ги сложим шест месеца за нова обществена поръчка, тоест ще отидем септември – октомври догодина, 2023 г., когато най-рано, ако няма обжалване, бихме могли да започнем основен ремонт. Октомври и ноември няма как да се започне.</seg>
                    <seg xml:id="ParlaMint-BG_2022-05-27.seg211">Ето защо календарно най-вероятно е да се започне пролетта, и то ако няма такива злоумишлени забавящи обжалвания.</seg>
                    <seg xml:id="ParlaMint-BG_2022-05-27.seg212">Но искам да подчертая, разликата между 300 км наследени и 2600, които аз ще оставя на следващото управление или на себе си, ще е огромна – близо 10 пъти. Така че отношението наистина е десетократно по-различно. Благодаря.</seg>
                </u>
                <u ana="#chair" n="201055" who="#KirovaRositsa" xml:id="ParlaMint-BG_2022-05-27.u47">
                    <seg xml:id="ParlaMint-BG_2022-05-27.seg213">Благодаря Ви, господин Караджов.</seg>
                    <seg xml:id="ParlaMint-BG_2022-05-27.seg214">Следващият въпрос е от народния представител Николина Ангелкова относно републикански път ІІ-82 и републикански път І-8 град Ихтиман – град Костенец – град Долна Баня – село Марица – село Радуил – Боровец – град Самоков.</seg>
                    <seg xml:id="ParlaMint-BG_2022-05-27.seg215">Заповядайте, госпожо Ангелкова.</seg>
                </u>
                <u ana="#regular" n="201056" who="#AngelkovaNikolina" xml:id="ParlaMint-BG_2022-05-27.u48">
                    <seg xml:id="ParlaMint-BG_2022-05-27.seg216">Благодаря Ви, госпожо Председател.</seg>
                    <seg xml:id="ParlaMint-BG_2022-05-27.seg217">Уважаеми господин Вицепремиер, наличието на добра пътна структура е от съществено значение за развитието на всеки един регион в страната. Това особено важи за София-област.</seg>
                    <seg xml:id="ParlaMint-BG_2022-05-27.seg218">В тази връзка още на 12 януари 2022 г. с мой писмен въпрос Ви попитах: кои пътни отсечки предвиждате за ремонт на територията на София-област? Тогава Вие ми отговорихте, че сте в процес на изготвяне и утвърждаване на План-програма за ремонт на участъци от републиканската пътна мрежа от І, ІІ и ІІІ клас за периода 2022 – 2025 г. и че в Програмата се разглеждат за включване и пътни отсечки, които се намират на територията на София-област, като разбира се, тази програма следва да бъде финансирана от държавния бюджет.</seg>
                    <seg xml:id="ParlaMint-BG_2022-05-27.seg219">Също така на 26 януари 2022 г. на подобен въпрос от колега народен представител Вие отговаряте, че в Програмата „Основен ремонт за 2022 г.“ предстои обявяване на обществени поръчки и подписване на договор за следните обекти, цитирам: т. 3 „Актуализиране на технически проект за основен ремонт на републикански път ІІ-82 Костенец – Самоков – София от км 0+000 до км 86+100 с обща дължина 86,100 км, като в този път попада и тази част от пътната отсечка, която е в моя въпрос към Вас.</seg>
                    <seg xml:id="ParlaMint-BG_2022-05-27.seg220">Също така в този писмен отговор Вие заявявате, че са постъпили доста сигнали от граждани, като основно те са свързани именно с път ІІ-82 София – Костенец – Долна Баня – Боровец, тъй като той е в изключително окаяно състояние.</seg>
                    <seg xml:id="ParlaMint-BG_2022-05-27.seg221">Също така през 2019 г. правителството, мисля, че през септември или в началото на октомври, ако не ме лъже паметта, приема Решение на Министерския съвет, с което се отпускат средства за укрепване на свлачища, като едно от свлачищата е именно в участъка на път ІІ-82, по-специално в частта от Радуил към Боровец.</seg>
                    <seg xml:id="ParlaMint-BG_2022-05-27.seg222">В тази връзка и с оглед на спешното решение, с което, нарушавайки всички правни норми Народното събрание прие, за да даде на АПИ възможност за предприемане на действия за осъществяване на дейности по ремонт и поддържане на пътната мрежа, бих искала да Ви попитам какви ремонтни дейности са стартирали по тази пътна отсечка? Стартирало ли е укрепване на свлачищата? Кога се очаква да стартира и какви са средствата, които са предвидени и заложени в бюджета за тази отсечка, и включен ли е той във Вашата план-програма за основни ремонти? Благодаря Ви.</seg>
                </u>
                <u ana="#chair" n="201057" who="#KirovaRositsa" xml:id="ParlaMint-BG_2022-05-27.u49">
                    <seg xml:id="ParlaMint-BG_2022-05-27.seg223">Благодаря Ви, госпожо Ангелкова.</seg>
                    <seg xml:id="ParlaMint-BG_2022-05-27.seg224">Заповядайте, господин Караджов.</seg>
                </u>
                <u ana="#regular" n="201058" who="#KaradjovGrozdan" xml:id="ParlaMint-BG_2022-05-27.u50">
                    <seg xml:id="ParlaMint-BG_2022-05-27.seg225">Уважаема госпожо Председател, уважаеми госпожи и господа нарони представители! Уважаема госпожо Ангелкова, в програмата на Агенция „Пътна инфраструктура“ е предвидено през втората половина на тази година да се обяви обществената поръчка за актуализиране на техническия проект за основен ремонт на над 86 км, от път II-82 Костенец – Радуил – Боровец – Самоков – Панчарево – Околовръстен път на София.</seg>
                    <seg xml:id="ParlaMint-BG_2022-05-27.seg226">Разработката ще бъде в съответствие с действащите норми за проектиране, като за цялото трасе от км 0+000 до км 86+100 в периода 2015 – 2016 г. е бил изработен такъв технически проект. Предвид интензивния трафик и деформациите по пътната настилка, както и изминалия значителен период от време от изработването му – 6 години, е необходимо той да бъде актуализиран – това е изискването на Закона. След актуализиране на разработката ще се обявят обществени поръчки за избор на строител и строителен надзор за основния ремонт на второкласния път.</seg>
                    <seg xml:id="ParlaMint-BG_2022-05-27.seg227">Предвид лошото експлоатационно състояние на отсечката и за осигуряване за безопасни условия за движение до започване на основния ремонт, през 2021 г. е предприет текущ ремонт на 18 км – от Долни Пасарел, като той ще продължи и през тази година, това е преходен обект.</seg>
                    <seg xml:id="ParlaMint-BG_2022-05-27.seg228">Трасето в този участък от път II-82 се характеризира с постоянно свличане на земни и скални маси на откосите и попада в зона на ерозионни процеси. На участъка при км 77+182 – Дяволския мост, където се свличат скалните откоси, на 22 декември 2021 г. е извършен оглед от представители на Областно пътно управление – София, и „Геозащита“ ЕООД – клон Перник. Предвид установения геоложки риск са необходими укрепителни мероприятия, гарантиращи устойчивостта на скалния откос. За трайното укрепване и стабилизиране на засегнатия участък е нужно цялостно проектно решение, което да е съобразено с конкретните инженерно-геоложки условия. Предвид това с актуализирането на проекта за основен ремонт на път II-82 ще се предвидят проучвания и укрепителни мероприятия за цялостно решаване на проблема.</seg>
                    <seg xml:id="ParlaMint-BG_2022-05-27.seg229">В програмата ни за аварийни ремонти на Агенция „Пътна инфраструктура“ са включени за изпълнение укрепването на 7 компрометирани участъци на път II-82 в отсечката между курортен комплекс Боровец и село Радуил. Вероятно знаете конкретните места, да не изброявам километрите, като за изготвянето на технически проекти и изпълнение на строително-монтажните работи в засегнатия път има сключен договор с „Автомагистрали“ АД, както и допълнително споразумение към този договор, което е Споразумение от 29 декември 2020 г. За участъците има представени проектни документации на първи междинен етап, вариантни решения и същите са приети от Експертен технико-икономически съвет към АПИ. Обектите са разгледани и приети на 12 ноември 2020 г., а за едната отсечка при км 25+400 е разгледан и приет на 25 юни 2021 г.</seg>
                    <seg xml:id="ParlaMint-BG_2022-05-27.seg230">За първите шест обекта бе необходимо процедиране на проект за изменение на кадастралната карта и кадастралните регистри за отстраняване на установена явно фактическа грешка. След влизането в сила на заповед за изменение на кадастралната карта и кадастралните регистри се пристъпи към втория етап на проектиране, а именно изготвянето на технически проект. Към момента са представени проектни документации на Втори междинен етап – технически проект и предстои те да бъдат прегледани от експертите на АПИ и след това внесени за разглеждане и приемане от Експертен технико-икономически съвет.</seg>
                    <seg xml:id="ParlaMint-BG_2022-05-27.seg231">За обект VII при км 25+4, за който стана дума, също се процедира изменение на явна фактическа грешка. Изготвен е проект за изменение на кадастралната карта и кадастралните регистри. Той е върнат на изпълнителя за корекция.</seg>
                    <seg xml:id="ParlaMint-BG_2022-05-27.seg232">За обектите от I до VI се провежда открита процедура по Закона за обществените поръчки за определяне на изпълнител на консултантска услуга, това е така известният надзорник. Постъпилите оферти са отворени на 26 юни 2020 г. Работата на Комисията е приключила и предстои решение на възложителя.</seg>
                    <seg xml:id="ParlaMint-BG_2022-05-27.seg233">За обект VII са предприети необходимите действия за стартиране на обществена поръчка за консултантска услуга. Към момента се изготвя тръжна документация.</seg>
                    <seg xml:id="ParlaMint-BG_2022-05-27.seg234">В инвестиционната програма на Агенция „Пътна инфраструктура“ е предвиден основен ремонт на 58 км от републикански път I-8 от Околовръстен път на София до Околовръстния път на Ихтиман – Костенец – Белово. Планирано е да се обяви обществена поръчка за актуализиране на съществуващия проект за основен ремонт на участъка – това е трасето от пътния възел с автомагистрала „Тракия“ до границата с област Пазарджик. В момента се подготвя процедурата, като се очаква тя да бъде обявена през месец юни 2022 г.</seg>
                </u>
                <u ana="#chair" n="201059" who="#KirovaRositsa" xml:id="ParlaMint-BG_2022-05-27.u51">
                    <seg xml:id="ParlaMint-BG_2022-05-27.seg235">Благодаря Ви, господин Караджов. Ще имате възможност в дупликата да продължите, дадох Ви две минути повече, защото беше много изчерпателен отговорът Ви.</seg>
                    <seg xml:id="ParlaMint-BG_2022-05-27.seg236">Заповядайте, госпожо Ангелкова.</seg>
                </u>
                <u ana="#regular" n="201060" who="#AngelkovaNikolina" xml:id="ParlaMint-BG_2022-05-27.u52">
                    <seg xml:id="ParlaMint-BG_2022-05-27.seg237">Благодаря Ви, госпожо Председател.</seg>
                    <seg xml:id="ParlaMint-BG_2022-05-27.seg238">Уважаеми господин Караджов, ние като народни представители, избрани от всеки един регион в страната, и аз като народен представител от София-област, ще продължа да питам какво се случва с всяка една пътна отсечка на територията на София-област. Благодаря за изчерпателния отговор, но от него всъщност не става ясно кога реално ще стартират строително-ремонтните дейности.</seg>
                    <seg xml:id="ParlaMint-BG_2022-05-27.seg239">До момента това, което Вие казвате е свързано само и единствено с подготовка на процедури. Очевидно тези, които са били стартирали, като подготовка през 2020 г., имат явни фактически грешки, което допълнително забавя процеса. Моля да ми уточните кога ще започнат конкретни строително-ремонтни дейности особено в отсечката село Радуил – Боровец, за да може все пак хората да са спокойни, че няма още две години да продължава документалната работа по проекта и връщането от една към друга институция, преди реално да стартират строително-ремонтни дейности на терен. Благодаря.</seg>
                </u>
                <u ana="#chair" n="201061" who="#KirovaRositsa" xml:id="ParlaMint-BG_2022-05-27.u53">
                    <seg xml:id="ParlaMint-BG_2022-05-27.seg240">Заповядайте, господин Караджов.</seg>
                </u>
                <u ana="#regular" n="201062" who="#KaradjovGrozdan" xml:id="ParlaMint-BG_2022-05-27.u54">
                    <seg xml:id="ParlaMint-BG_2022-05-27.seg241">Уважаема госпожо Председател, уважаеми госпожи и господа народни представители! Уважаема госпожо Ангелкова, съвсем кратко ще Ви отговоря.</seg>
                    <seg xml:id="ParlaMint-BG_2022-05-27.seg242">По текущия ремонт и поддръжката на цялото това трасе работата започва веднага – дори имам снимки, че тя тече и в момента, като под текущ ремонт казвам, че ще се изпълнява, както изкърпването, както е популярно да се нарича на трасето, така и дообрушването, извозването на скалната маса и обезопасяването на трасето с мрежи и други способи, за да не се свлича допълнително скална маса. Това ще се случва, за да се покрие времето до извършването на основния ремонт, за който основно говорим в моя отговор, а той ще се случи тогава, когато го позволява Законът, тоест след като имаме техническите проекти и след изправянето на явните фактически грешки, и когато на базата на тези технически проекти се проведе една близо 6-месечна процедура за изпълнител на строителната работа и за изпълнител на консултантската, тоест на надзорната функция. Благодаря.</seg>
                </u>
                <u ana="#chair" n="201063" who="#KirovaRositsa" xml:id="ParlaMint-BG_2022-05-27.u55">
                    <seg xml:id="ParlaMint-BG_2022-05-27.seg243">Благодаря Ви, господин Караджов.</seg>
                    <seg xml:id="ParlaMint-BG_2022-05-27.seg244">Народният представител Стоил Стоилов има въпрос относно нуждата от рехабилитация на републиканските пътища, а именно III 3402 Коиловци – Славяново – Пордим – Вълчитрън – Дойренци и III-3501 Гривица – Згалево – Пордим – Одърне – Каменец – Летница в област Плевен.</seg>
                    <seg xml:id="ParlaMint-BG_2022-05-27.seg245">Заповядайте, господин Стоилов, да зададете въпроса си.</seg>
                </u>
                <u ana="#regular" n="201064" who="#StoilovStoil" xml:id="ParlaMint-BG_2022-05-27.u56">
                    <seg xml:id="ParlaMint-BG_2022-05-27.seg246">Благодаря Ви, госпожо Председател.</seg>
                    <seg xml:id="ParlaMint-BG_2022-05-27.seg247">Уважаема госпожо Председател, уважаеми колеги народни представители, уважаеми господин Министър! Състоянието на части от републиканските пътища в област Плевен, третокласен път – 3402 и третокласен път – 3501, е крайно лошо и пречи на нормалното придвижване на жителите в областта. При преминаването ми по маршрута Летница – Каменец – Одърне – Пордим – Згалево – Гривица през месец април тази година установих, че участъкът Каменец – Одърне – Пордим от третокласен път – 3501 е в изключително лошо състояние с много дупки по асфалтовата настилка и неравности от множеството единични кръпки.</seg>
                    <seg xml:id="ParlaMint-BG_2022-05-27.seg248">В разговори с жители от общината установих, че и третокласен път – 3402 в участъка Пордим – Вълчитрън до границата между областите Плевен и Ловеч е в много лошо състояние и не е бил основно ремонтиран от много години. Пътят е от изключителна важност поради няколко причини: село Вълчитрън е най-голямото село в община Пордим, там се намира обединеното училище „Никола Йонков Вапцаров“, в което учат деца, които пътуват от Плевен по горепосочения път и село Вълчитрън е населено място с туристически потенциал например във връзка с намереното там Вълчитрънско златно съкровище.</seg>
                    <seg xml:id="ParlaMint-BG_2022-05-27.seg249">По информация от уеб страницата на АПИ третокласен път – 3402 и третокласен път – 3501 не са включени в програмата за ремонти на републиканските пътища за 2022 г. В тази връзка моят въпрос към Вас е: какво е състоянието на горепосочените пътища според годишния доклад на АПИ? Защо не е предвиден основен ремонт на тези участъци в програмата за тази година? И с оглед подадените сигнали за състоянието на пътищата предвиждате ли те да бъдат включени в програмата за основен ремонт на АПИ в скорошен момент? Благодаря.</seg>
                </u>
                <u ana="#chair" n="201065" who="#KirovaRositsa" xml:id="ParlaMint-BG_2022-05-27.u57">
                    <seg xml:id="ParlaMint-BG_2022-05-27.seg250">Благодаря Ви, господин Стоилов.</seg>
                    <seg xml:id="ParlaMint-BG_2022-05-27.seg251">Заповядайте, господин Министър.</seg>
                </u>
                <u ana="#regular" n="201066" who="#KaradjovGrozdan" xml:id="ParlaMint-BG_2022-05-27.u58">
                    <seg xml:id="ParlaMint-BG_2022-05-27.seg252">Уважаема госпожо Председател, уважаеми госпожи и господа народни представители! Уважаеми господин Стоилов, благодаря за трите въпроса. Ще се постарая да отговоря пунктуално на всеки един от тях какво е състоянието на пътищата според годишника на Агенция „Пътна инфраструктура“. Републиканският път III-3402 Гривица – Мечка – Коиловци – Славяново – Пордим – Вълчитрън – Дойренци – Летница – Умаревци на територията на Областно пътно управление – Плевен, е с дължина 30,6 км, като съгласно годишния отчет на АПИ за състоянието на републиканската пътна мрежа към 31 декември 2021 г. е в добро състояние – 10 км от настилката, в средно са – 3,5 км, а в лошо са близо 17 км.</seg>
                    <seg xml:id="ParlaMint-BG_2022-05-27.seg253">Въпросният републикански път – 3501 Гривица – Плевен – Згалево – Пордим – Одърне – Каменец – Летница е с дължина 32,6 км, като съгласно годишния отчет на АПИ към 31 декември 2021 г. е 13,3 км от настилката на третокласния път е в добро състояние, 8,9 км е в средно, а 10,4 км е в лошо състояние.</seg>
                    <seg xml:id="ParlaMint-BG_2022-05-27.seg254">Защо досега не е предвиден основен ремонт на посочените участъци от пътищата III-3402 и III-3501 в програмата на АПИ за 2022 г.? Отговорът е ясен, защото няма за тези две третокласни отсечки в предходните години изготвен технически проект за ремонт, а без технически проект за ремонт не може да се проведе процедура и разрешение за строеж и съответно не може да се проведе процедура по Закона за обществените поръчки за изпълнение на строителни дейности тип основен ремонт.</seg>
                    <seg xml:id="ParlaMint-BG_2022-05-27.seg255">Третият Ви въпрос е: предвиждате ли те да бъдат включени в програмата за основен ремонт на АПИ в скорошен момент? Да, предвиждаме това в новата ни програма за ремонт за периода 2023 – 2025 г. е предложен ремонт на близо 19 км от път III-3402, като сме специфицирали необходимите дейности за пътя спрямо актуалното им състояние.</seg>
                    <seg xml:id="ParlaMint-BG_2022-05-27.seg256">Отсечката от село Коиловци до град Славяново с дължина от 10 км е включена за текущ ремонт чрез текущо поддържане, а отсечката от град Пордим – село Вълчитрън – село Дренов с дължина 8,9 км е предвидена за възлагане на технически проект за основен ремонт и последващо възлагане на строителство и строителен надзор.</seg>
                    <seg xml:id="ParlaMint-BG_2022-05-27.seg257">Път III-3501 също е заложен за ремонти през този период, като необходимите дейности са разделени по следния начин: отсечката при село Гривица с дължина 3,2 км е предвидена за текущ ремонт, а отсечката от град Пордим – село Одърне – село Каменец, до границата с област Ловеч, с дължина 16 км, е предвидена за възлагане на технически проект и оттам за основен ремонт.</seg>
                    <seg xml:id="ParlaMint-BG_2022-05-27.seg258">Етапите, които предстоят за реализиране на ремонтите, е изработването на проекти, което е първата и задължителна стъпка преди предприемането на качествени строителни работи. Проектът ще определи конкретните ремонтно-възстановителни дейности, които е необходимо да се изпълнят, прогнозната стойност на строителните работи и срокът им за реализация. При готова проектна документация след това ще могат да се възложат строително-монтажните работи. Всичко това са изисквания на Закона.</seg>
                    <seg xml:id="ParlaMint-BG_2022-05-27.seg259">До започване на ремонтните работи на двата третокласни пътя в област Плевен ще се изпълняват, включително и тази година, дейности по текущ ремонт и поддържане, за да се осигури и повиши безопасността на движението. През тази година е предвидено да се извърши изкърпване на асфалтовата настилка на двата пътя. Благодаря.</seg>
                </u>
                <u ana="#chair" n="201067" who="#KirovaRositsa" xml:id="ParlaMint-BG_2022-05-27.u59">
                    <seg xml:id="ParlaMint-BG_2022-05-27.seg260">Благодаря Ви, господин Караджов.</seg>
                    <seg xml:id="ParlaMint-BG_2022-05-27.seg261">Заповядайте, господин Стоилов, за реплика.</seg>
                </u>
                <u ana="#regular" n="201068" who="#StoilovStoil" xml:id="ParlaMint-BG_2022-05-27.u60">
                    <seg xml:id="ParlaMint-BG_2022-05-27.seg262">Благодаря Ви, господин Министър, за изчерпателния отговор и за усилията, които полагате да бъде подобрено състоянието на пътната настилка в нашата област. Благодаря и за усилията, които сте положили те да бъдат включени в Програмата за текущ ремонт и поддръжка. За съжаление, ако отидете на място, ще видите, че там са кръпка до кръпка от 20 години, има нужда от основен ремонт. Доколкото разбрах от отговора Ви, предвидено е те да бъдат проектирани за основен ремонт, за което Ви благодаря.</seg>
                    <seg xml:id="ParlaMint-BG_2022-05-27.seg263">Моят въпрос към Вас е, ако може накратко да обясните по каква методика се приоритизира кои пътища да бъдат проектирани за основен ремонт за всяка година, за да стане ясно на гражданите и на жителите на област Плевен кои пътища могат да очакват да бъдат ремонтирани напред в годините? Благодаря Ви.</seg>
                </u>
                <u ana="#chair" n="201069" who="#KirovaRositsa" xml:id="ParlaMint-BG_2022-05-27.u61">
                    <seg xml:id="ParlaMint-BG_2022-05-27.seg264">Благодаря Ви, господин Стоилов.</seg>
                    <seg xml:id="ParlaMint-BG_2022-05-27.seg265">Вашият въпрос е допълнителен въпрос като за питане, защото сигурно изисква обстоен отговор.</seg>
                    <seg xml:id="ParlaMint-BG_2022-05-27.seg266">Бъдете кратък, господин Караджов.</seg>
                    <seg xml:id="ParlaMint-BG_2022-05-27.seg267">Заповядайте.</seg>
                </u>
                <u ana="#regular" n="201070" who="#KaradjovGrozdan" xml:id="ParlaMint-BG_2022-05-27.u62">
                    <seg xml:id="ParlaMint-BG_2022-05-27.seg268">Уважаема госпожо Председател, уважаеми госпожи и господа народни представители! Уважаеми господин Стоилов, ще се постарая съвсем накратко да кажа, без да навлизам в технически подробности. Когато един път е в добро състояние или в много добро, това означава, че има отделни дефекти в неговия така наречен износващ слой.</seg>
                    <seg xml:id="ParlaMint-BG_2022-05-27.seg269">Когато се ремонтира път само на износващ слой или на следващия слой, което се нарича биндер, тоест той е един междинен слой между трошенокаменната трамбована и валирана настилка и асфалтовото покритие, тогава Законът казва, че той е възможно да се ремонтира по текущ ремонт, който не изисква пълна строителна документация и не изисква разрешение за строеж. Тоест такъв ремонт, ако бъде преценен и започне да се прави, което е също така и комплексно решение между това колко е износен и колко са опасни повредите по един път, може да се извърши веднага, тоест с много лек технически проект за технически ремонт се подновява този износващ слой.</seg>
                    <seg xml:id="ParlaMint-BG_2022-05-27.seg270">Когато той вече е в средно или в лошо състояние, това означава, че са нарушени надълбоко структурите на пътя, тоест това са дупки – знаете, че има едни такива дупки, пропадания, коловози и така нататък, за които се изисква по-дълбоко нарушаване на пътя и неговото възстановяване до нормалните му нивелети. Тогава вече се изисква от Закона пълна строителна документация, пълен цикъл по ЗОП за техническо проектиране и за надзор на техническото проектиране, след което по предадения технически проект се издава съответното строително разрешително и с количествените сметки се прави пълен цикъл на ЗОП за строителство и отново за надзор. Когато приключат всички срокове за обжалване, чак тогава започва строителството. Ако това съвпадне със зимата, естествено, се изчаква до пролетта. Това е пакетирано най-бързо цялото познание по този въпрос. Благодаря.</seg>
                </u>
                <u ana="#chair" n="201071" who="#KirovaRositsa" xml:id="ParlaMint-BG_2022-05-27.u63">
                    <seg xml:id="ParlaMint-BG_2022-05-27.seg271">Благодаря Ви, министър Караджов.</seg>
                    <seg xml:id="ParlaMint-BG_2022-05-27.seg272">Народният представител Николай Нанков има въпрос към Вас относно неефективното ръководство на „ВиК“ ЕООД – Пловдив.</seg>
                    <seg xml:id="ParlaMint-BG_2022-05-27.seg273">Заповядайте, господин Нанков.</seg>
                </u>
                <u ana="#regular" n="201072" who="#NankovNikolay" xml:id="ParlaMint-BG_2022-05-27.u64">
                    <seg xml:id="ParlaMint-BG_2022-05-27.seg274">Благодаря, госпожо Председател.</seg>
                    <seg xml:id="ParlaMint-BG_2022-05-27.seg275">Уважаеми дами и господа народни представители! Уважаеми господин Вицепремиер, Вие, като принципал на българския ВиК холдинг и всички ВиК оператори с над 50% държавно участие в капитала, имате задължение да осъществявате контрол върху тяхната дейност.</seg>
                    <seg xml:id="ParlaMint-BG_2022-05-27.seg276">В последните няколко месеца станаха публично известни факти и обстоятелства относно принципите на управление на „ВиК“ ЕООД – Пловдив, тоест със 100% държавно участие в капитала. Някои от примерите са провеждане на строителни обществени поръчки, както и непрофесионално и неефективно управление на оператора.</seg>
                    <seg xml:id="ParlaMint-BG_2022-05-27.seg277">Примерите, които, повтарям, станаха и медийно известни в последните четири месеца, един от тях е непрозрачното харчене на публични средства от „ВиК“ ЕООД – Пловдив, за изграждане на инфраструктура. Скандалното в някои случаи е, че са налице данни за изразходване на публичен ресурс за инвестиция, която трябва да бъде извършена от частен инвеститор.</seg>
                    <seg xml:id="ParlaMint-BG_2022-05-27.seg278">На второ място, имаме закупуване на строителна техника с пряко договаряне само с един кандидат.</seg>
                    <seg xml:id="ParlaMint-BG_2022-05-27.seg279">На трето място, купуване на нови превозни средства, руски, подчертавам – руски – УАЗ-ки, марка УАЗ, отново с пряко договаряне само с един участник. Няколкостотин хиляди лева касае обществената поръчка – договаряне само с един кандидат, както и редица други договори, сключени чрез пряко договаряне.</seg>
                    <seg xml:id="ParlaMint-BG_2022-05-27.seg280">Тъй като тези и редица други мениджърски решения на управителя на „ВиК“ – Пловдив, господин Огнян Кулишев, продължават вече над половин година, искам да Ви попитам дали Вие одобрявате начина на управление на „ВиК“ ЕООД – Пловдив, и съгласни ли сте с взетите от ръководството оперативни решения? Благодаря Ви.</seg>
                </u>
                <u ana="#chair" n="201073" who="#KirovaRositsa" xml:id="ParlaMint-BG_2022-05-27.u65">
                    <seg xml:id="ParlaMint-BG_2022-05-27.seg281">Благодаря Ви, господин Нанков.</seg>
                    <seg xml:id="ParlaMint-BG_2022-05-27.seg282">Заповядайте, господин Караджов.</seg>
                </u>
                <u ana="#regular" n="201074" who="#KaradjovGrozdan" xml:id="ParlaMint-BG_2022-05-27.u66">
                    <seg xml:id="ParlaMint-BG_2022-05-27.seg283">Уважаема госпожо Председател, уважаеми госпожи и господа народни представители! Уважаеми господин Нанков, и на Вас Ви благодаря за трите въпроса – всъщност събрани в един, които ми задавате.</seg>
                    <seg xml:id="ParlaMint-BG_2022-05-27.seg284">По отношение на първия въпрос относно харчене на публични средства от „ВиК“ ЕООД – Пловдив, за инвестиции, които е трябвало да се извършат от частен инвеститор. Следва да имате предвид, че ние нямаме информация за извършени такива, нито са постъпвали досега до мен подобни сигнали. В случай че имате обаче по-подробна информация, то Ви моля да ми я предоставите и аз ще поема ангажимент същата да бъде проверена и да Ви предоставя информация за предприетите действия.</seg>
                    <seg xml:id="ParlaMint-BG_2022-05-27.seg285">Вторият въпрос, който съдържа няколко подвъпроса, също в себе си е свързан със закупуването на строителна техника, Ви уведомявам следното. „ВиК“ ЕООД – Пловдив, е търговско дружество, част от структурата на „Български ВиК холдинг“, като на основание заповед на изпълнителния директор на ВиК холдинга звеното за вътрешен одит току-що завърши одитна проверка с цел оценка и анализ на финансовото управление на „ВиК“ – Пловдив, както и проверка на проведените процедури по ЗОП. Към момента проверките са приключили и ми е предаден предварителният доклад.</seg>
                    <seg xml:id="ParlaMint-BG_2022-05-27.seg286">Второ, относно твърденията за проведени процедури от „ВиК“ ЕООД – Пловдив, за закупуване на строителна техника с пряко договаряне, хронологията е следната.</seg>
                    <seg xml:id="ParlaMint-BG_2022-05-27.seg287">На 16 февруари 2022 г. е публикувано обявление в Регистъра на обществените поръчки за „Доставка на употребяван специален автомобил автокран за нуждите на ВиК, тоест процедура по ЗОП е обявена. Подадена е само една оферта в платформата на ЦАИС на обществените поръчки. Назначената от възложителя комисия на 9 март е започнала разглеждане на предоставените от единствения участник документи. В хода на работата си помощният орган на възложителя е изискал допълнителна информация от частника, като му е определил срок за предоставяне на същата, но след крайната конкретна дата не е постъпил отговор от оферента. Тогава помощният орган е докладвал на възложителя и е предложил процедурата да бъде прекратена и на 28 март управителят на дружеството е издал решение, с което е прекратена обществената поръчка.</seg>
                    <seg xml:id="ParlaMint-BG_2022-05-27.seg288">На 11 април 2022 г. с Решение по чл. 22, ал. 1 от ЗОП управителят на дружеството е открил процедура на пряко договаряне по реда на чл. 182, ал. 1, т. 2 от ЗОП с предмет „Доставка на употребяван специален автомобил автокран за нуждите на „ВиК“ ЕООД – Пловдив. Поканен е за пряко договаряне оферентът от горепосоченото прекратено публично състезание и процедурата се е осъществила съобразно първоначално обявените условия и след проведените преговори се докладва на възложителя работата на Комисията. На 13 май тази година управителят на дружеството издава решение, с което обявява изпълнител на обществената поръчка. От офертата на определения за изпълнител участник в проведените преговори се констатира, че предлаганият специален автомобил автокран е марка „Круп“, модел КМК 2025. Към датата 25 май 2022 г. „Водоснабдяване и канализация“ ЕООД не е сключил договор за доставка, тъй като избраният изпълнител не е предоставил всички изискуеми документи, необходими съгласно разпоредбите на ЗОП за оформяне между страните на облигационните отношения.</seg>
                    <seg xml:id="ParlaMint-BG_2022-05-27.seg289">Следващото. На 1 февруари 2022 г. е публикувано друго обявление в Регистъра за обществените поръчки и в Официалния вестник на Европейския съюз на открита процедура с предмет „Доставка за нуждите на „ВиК“ ЕООД – Пловдив, на нова специализирана техника в условие на финансов лизинг, по обособени позиции“. Подадена е само една оферта на платформата ЦАИС ЕОП. Назначена от възложителя комисия на 1 март 2022 г. е започнала разглеждане на предоставените от единствения участник документи. В хода на работата си помощният орган на възложителя е констатирал неточности/пропуски от участника, който на етап – техническо предложение за изпълнение на поръчката не могат да бъдат отстранени, поради което докладва на възложителя и предлага процедурата да бъде прекратена. На 29 март тази година управителят на дружеството издава решение, с което прекратява обществената поръчка.</seg>
                    <seg xml:id="ParlaMint-BG_2022-05-27.seg290">На 12 април с Решение по чл. 22, ал. 1 от ЗОП управителят на дружеството открива процедура на договаряне без предварителна покана за участие по реда на чл. 138, ал. 1 от ЗОП и чл. 79, ал. 1, т. 1 от ЗОП с предмет „Доставка за нуждите на „ВиК“ ООД – Пловдив, на нова специализирана техника в условие на финансов лизинг по обособени позиции“. Поканен за договаряне е оферентът от горепосочената прекратена открита процедура, като процедурата се осъществява съобразно първоначално обявените условия.</seg>
                    <kinesic type="signal">
                        <desc>(Председателят дава сигнал, че времето е изтекло.)</desc></kinesic>
                    <seg xml:id="ParlaMint-BG_2022-05-27.seg291">На датата 25 май 2022 г. от 10,00 часа е насрочено провеждането на преговори. Помощният орган на възложителя не е приключил своята работа и не е осъществил докладване към управителя на дружеството.</seg>
                    <seg xml:id="ParlaMint-BG_2022-05-27.seg292">За третия случай – в реплика.</seg>
                </u>
                <u ana="#chair" n="201075" who="#KirovaRositsa" xml:id="ParlaMint-BG_2022-05-27.u67">
                    <seg xml:id="ParlaMint-BG_2022-05-27.seg293">Благодаря Ви, господин Караджов.</seg>
                    <seg xml:id="ParlaMint-BG_2022-05-27.seg294">Заповядайте, господин Нанков.</seg>
                </u>
                <u ana="#regular" n="201076" who="#NankovNikolay" xml:id="ParlaMint-BG_2022-05-27.u68">
                    <seg xml:id="ParlaMint-BG_2022-05-27.seg295">Благодаря Ви, госпожо Председател.</seg>
                    <seg xml:id="ParlaMint-BG_2022-05-27.seg296">Дами и господа народни представители! Уважаеми господин Вицепремиер, благодаря за изчерпателния отговор. Всичко това, което Вие отговорихте, доказа, че управителят на „ВиК“ ЕООД – Пловдив, първите пет месеца на тази година е сключил два договора с пряко договаряне. Знаете, законът позволява, когато има само един явил се участник – класиралият се участник, ако той отговаря, разбира се, на изискванията на обявената обществена поръчка, подал е надлежна оферта, както в първия случай, не във втория, да бъде довършена процедурата и да бъде сключен след решение на комисията договор с него.</seg>
                    <seg xml:id="ParlaMint-BG_2022-05-27.seg297">Тук имаме две хипотези за сключване на договор на пряко договаряне без обявление. Нещо, което аз съм убеден, колегите от Промяната специално твърдяха, че тази практика ще бъде прекратявана в този мандат. Виждаме, че в държавно дружество, сто процента държавен капитал, в най-голямото дружество в сектор ВиК с държавно участие – ВиК – Пловдив, тази практика процъфтява. Тази практика процъфтява!</seg>
                    <seg xml:id="ParlaMint-BG_2022-05-27.seg298">На второ място, ще Ви предоставя документи, които Вие споменахте, към момента медиен публикат. Ще предоставя и конкретни документи, с които ще сезираме компетентни органи. Между другото, ясно е, че и Вие ще го направите.</seg>
                    <seg xml:id="ParlaMint-BG_2022-05-27.seg299">По отношение на първия въпрос, който Вие развихте, отговорихте, казахте, че нямате информация, а именно, че фирма, която изгражда водопроводно отклонение и асфалтира към частния си обект, получава предписание от община Пловдив за отстраняване на дефекти, които дефекти и дейности по отстраняването им, се поемат и извършват от „ВиК“ ЕООД – Пловдив със средства от капиталовата програма на ВиК оператора, тоест, в услуга на частния инвеститор.</seg>
                    <seg xml:id="ParlaMint-BG_2022-05-27.seg300">Сега ще Ви сезирам и за този казус.</seg>
                    <seg xml:id="ParlaMint-BG_2022-05-27.seg301">Благодаря Ви още веднъж за отговора. Аз съм убеден, че Вие ще предприемете и други действия. Имам информация, че между другото те са предприети във вчерашния ден, но това е друга тема. Предполагам, че Вие в дупликата си ще го обявите. Благодаря Ви още веднъж.</seg>
                </u>
                <u ana="#chair" n="201077" who="#KirovaRositsa" xml:id="ParlaMint-BG_2022-05-27.u69">
                    <seg xml:id="ParlaMint-BG_2022-05-27.seg302">Благодаря Ви, господин Нанков.</seg>
                    <seg xml:id="ParlaMint-BG_2022-05-27.seg303">Заповядайте, господин Караджов, за дуплика.</seg>
                </u>
                <u ana="#regular" n="201078" who="#KaradjovGrozdan" xml:id="ParlaMint-BG_2022-05-27.u70">
                    <seg xml:id="ParlaMint-BG_2022-05-27.seg304">Уважаема госпожо Председател, уважаеми госпожи и господа народни представители!</seg>
                    <seg xml:id="ParlaMint-BG_2022-05-27.seg305">Уважаеми господин Нанков, благодаря Ви за предадения материал. Естествено, ще му извършим детайлна проверка.</seg>
                    <seg xml:id="ParlaMint-BG_2022-05-27.seg306">Това, което искам да подчертая обаче, е, че договори по двата случая, за които дадох информация, не са сключени. Тоест, няма сключване на договори към днешна дата и единственото, на което и аз не мога да дам отговор, е защо управителят първо е провел нормална състезателна процедура и въпреки че се е явил един единствен, той е имал правото да завърши тази процедура и да сключи договор, след това е прибягнал до преговори с един изпълнител.</seg>
                    <seg xml:id="ParlaMint-BG_2022-05-27.seg307">По третия въпрос, който задавате, също така искам да кажа, че тези проведени процедури и избран изпълнител, който да достави 13 броя високопроходими превозни средства УАЗ, съответния модел, произведени през 2022 г. Там също договорът е такъв, че се задейства единствено и само ако се поръча и първата бройка от тези автомобили. Такава не е направена, тоест ние нямаме и там ефективно сключен такъв договор, като тези автомобили не е задължително да бъдат закупени всичките. Ако се поръча един, ако се поръчат два, също ще бъде съгласно условията на договора, ще бъде изпълнено и условието на тръжната процедура. Тоест, и по трите случая все още нямаме ефективни договори към днешна дата, държа да отбележа. Благодаря.</seg>
                </u>
                <u ana="#chair" n="201079" who="#KirovaRositsa" xml:id="ParlaMint-BG_2022-05-27.u71">
                    <seg xml:id="ParlaMint-BG_2022-05-27.seg308">Благодаря Ви, господин Караджов.</seg>
                    <seg xml:id="ParlaMint-BG_2022-05-27.seg309">Преминаваме към следващия въпрос.</seg>
                    <seg xml:id="ParlaMint-BG_2022-05-27.seg310">Бранимир Балачев относно създаване на индустриална зона във Варненска област.</seg>
                    <seg xml:id="ParlaMint-BG_2022-05-27.seg311">Заповядайте, господин Балачев, да развиете своя въпрос.</seg>
                </u>
                <u ana="#regular" n="201080" who="#BalachevBranimir" xml:id="ParlaMint-BG_2022-05-27.u72">
                    <seg xml:id="ParlaMint-BG_2022-05-27.seg312">Уважаема госпожо Председател, уважаеми господин Министър, уважаеми колеги! Ще се опитам преди да задам моя въпрос да мотивирам защо според жителите не само на Варна и областта, но на целия Североизток въпросът с индустриалната зона, която е планирана да стане на територията на три общини от Варненска област, а именно Варна, Аксаково и Девня, е от изключителна важност.</seg>
                    <seg xml:id="ParlaMint-BG_2022-05-27.seg313">До 1995 г. Варна и региона даваше над 32% от индустриалното производство на Република България. А по отношение на североизточните други области този процент надвишаваше над 40%. Вследствие на недобрата приватизация след 1995 г. в момента във Варненска област няма почти никакво индустриално производство. Същото е положението и в останалите общини на Североизтока.</seg>
                    <seg xml:id="ParlaMint-BG_2022-05-27.seg314">Това продуцира, всъщност по инициатива на кмета на Община Варна Иван Портних, през 2019 г. да се направи това сдружение на тези три общини и да се намери подходяща територия от близо над 10 000 квадратни метра, върху която да се построи индустриална зона с оглед на обстоятелството, че цените на земите, тоест на терените във Варна, са с изключително висока стойност, което отблъсква чуждестранните инвеститори и не само чуждестранни инвеститори, при реализиране на техни високотехнологични процеси.</seg>
                    <seg xml:id="ParlaMint-BG_2022-05-27.seg315">В тази връзка всъщност в бюджета на Варна през 2021 г. бяха заложени, тъй като общият устройствен план на Варна е готов, бяха заложени над 3 млн. лв., за да може тази индустриална зона да получи своето първоначално финансиране, проектиране, за да може максимално бързо да стартира.</seg>
                    <seg xml:id="ParlaMint-BG_2022-05-27.seg316">Оказа се обаче, че община Аксаково, Общият устройствен план, макар и в неговата финална част, не беше готов и с оглед на обстоятелството, че тя е черноморска община, се налагаше този план да бъде одобрен от Специализирания съвет от ръководеното от Вас министерство и лично от Вас като министър в последните шест месеца.</seg>
                    <seg xml:id="ParlaMint-BG_2022-05-27.seg317">В тази връзка, още през април месец миналата година тези документи са били представени на Министерството, но по моите сведения и по сведения на мои колеги всъщност няма отговор и този проблем не е задвижен.</seg>
                    <seg xml:id="ParlaMint-BG_2022-05-27.seg318">Моят въпрос към Вас е ясен и конкретен: кое пречи в продължение на една година този проект да бъде завършен, това одобрение да бъде дадено от Министерството, за да може да продължи реализирането на този проект и има ли, с оглед на неговата значимост, не считате ли, че той би следвало да бъде от национално значение, с оглед на това, че той касае не само Варненска област, но и целия Североизточен регион. Благодаря Ви.</seg>
                </u>
                <u ana="#chair" n="201081" who="#KirovaRositsa" xml:id="ParlaMint-BG_2022-05-27.u73">
                    <seg xml:id="ParlaMint-BG_2022-05-27.seg319">Благодаря Ви, господин Балачев.</seg>
                    <seg xml:id="ParlaMint-BG_2022-05-27.seg320">Заповядайте, господин Министър, да дадете своя отговор.</seg>
                </u>
                <u ana="#regular" n="201082" who="#KaradjovGrozdan" xml:id="ParlaMint-BG_2022-05-27.u74">
                    <seg xml:id="ParlaMint-BG_2022-05-27.seg321">Уважаема госпожо Председател, уважаеми госпожи и господа народни представители, уважаеми господин Балачев!</seg>
                    <seg xml:id="ParlaMint-BG_2022-05-27.seg322">В МРРБ не е постъпвала документация, поне от проверката, която направихме във връзка с Вашия въпрос, и проект за създаване на Северна индустриална зона на територията на общините Варна, Аксаково и Девня. По отношение на наличието на общи устройствени планове на горепосочените общини обаче, мога да Ви предоставям следната информация:</seg>
                    <seg xml:id="ParlaMint-BG_2022-05-27.seg323">Община Варна разполага с действащ Общ устройствен план за територията на общината, одобрен със заповед на министъра на регионалното развитие и благоустройството.</seg>
                    <seg xml:id="ParlaMint-BG_2022-05-27.seg324">Община Аксаково е в процедура по изработване на общ устройствен правилник за цялата територия на общината. Проектът се изработва по възлагане от общината по реда на чл. 19, ал. 2 от Закона за устройството на Черноморското крайбрежие, въз основа на решение на общинския съвет за възлагане и финансиране на плана със средства от общинския бюджет. Предварителният проект на общ устройствен план е разгледан и приет от Националния експертен съвет по устройство на територията и регионална политика на заседание, което е назначено със заповед на министъра на регионалното развитие и благоустройството.</seg>
                    <seg xml:id="ParlaMint-BG_2022-05-27.seg325">С писмо кметът на община Аксаково е внесъл в МРРБ окончателния проект на общ устройствен план и при извършената проверка на документацията са установени, че не са направени съгласувателните процедури с всички заинтересовани централни, териториални администрации и контролни органи по реда на чл. 127, ал. 2 от ЗУТ.</seg>
                    <seg xml:id="ParlaMint-BG_2022-05-27.seg326">След получаване на всички становища проектът ще бъде представен за разглеждане и приемане от Националния експертен съвет по устройство на територията и регионалната политика, с оглед одобряването му по реда на чл. 19, ал. 3 от Закона за устройство на Черноморското крайбрежие със заповед на министъра на регионалното развитие и благоустройството.</seg>
                    <seg xml:id="ParlaMint-BG_2022-05-27.seg327">Община Девня е в процедура по изработване на общ устройствен план за цялата територия на общината, като изработването на проекта се подпомага и финансово от МРРБ със средства от държавния бюджет. По предоставена от община Девня информация към настоящия момент е изработен окончателен проект на общ устройствен план на община Девня, който е в процедура на съгласуване по реда на чл. 127, ал. 2 от Закона за устройство на територията, като компетентен орган да одобри общия устройствен план на община Девня е общинският съвет по доклад на кмета на общината. Благодаря.</seg>
                </u>
                <u ana="#regular" n="201083" who="#KirovaRositsa" xml:id="ParlaMint-BG_2022-05-27.u75">
                    <seg xml:id="ParlaMint-BG_2022-05-27.seg328">Благодаря Ви, господин Караджов.</seg>
                    <seg xml:id="ParlaMint-BG_2022-05-27.seg329">Ще направите ли реплика, господин Балачев. Заповявайте.</seg>
                </u>
                <u ana="#regular" n="201084" who="#BalachevBranimir" xml:id="ParlaMint-BG_2022-05-27.u76">
                    <seg xml:id="ParlaMint-BG_2022-05-27.seg330">Госпожо Председател, колеги.</seg>
                    <seg xml:id="ParlaMint-BG_2022-05-27.seg331">Господин Министър, благодаря за информацията, която ми дадохте. Ако това, което Вие твърдите, е вярно, това значи, че проблемът, който съществува, защото действително преди да бъдат документите за индустриалната зона, би следвало общият устройствен план на Аксаково да влезе в сила, и всъщност препъникамъкът в цялата тази история според Вашия отговор следва да се търси в община Аксаково. Не чух обаче конкретни дати, за да мога аз съответно да предприема действия на местно ниво и ако има виновни лица, съответно да търсим някаква отговорност. Затова ще Ви помоля в писмен вид да ми дадете кога са постъпили тези документи, за да мога аз да реагирам адекватно. Благодаря Ви.</seg>
                </u>
                <u ana="#chair" n="201085" who="#KirovaRositsa" xml:id="ParlaMint-BG_2022-05-27.u77">
                    <seg xml:id="ParlaMint-BG_2022-05-27.seg332">Благодаря Ви, господин Балачев.</seg>
                    <seg xml:id="ParlaMint-BG_2022-05-27.seg333">Преминаваме към следващия въпрос от народния представител Александър Несторов относно проблеми с придвижването между София и област Перник.</seg>
                    <seg xml:id="ParlaMint-BG_2022-05-27.seg334">Заповядайте, господин Несторов, да развиете своя въпрос.</seg>
                </u>
                <u ana="#regular" n="201086" who="#NestorovAleksandar" xml:id="ParlaMint-BG_2022-05-27.u78">
                    <seg xml:id="ParlaMint-BG_2022-05-27.seg335">Благодаря Ви, госпожо Председател.</seg>
                    <seg xml:id="ParlaMint-BG_2022-05-27.seg336">Уважаеми колеги, уважаеми господин Вицепремиер, диспропорционалността в икономическите стандарти и регионално развитие в по-малките населени места, какъвто е случаят и с област Перник, налагат много от жителите ѝ да търсят препитание на пазара на труда в град София.</seg>
                    <seg xml:id="ParlaMint-BG_2022-05-27.seg337">Придвижването на десетки хиляди граждани на област Перник в посока София е изключително затруднено заради прекомерно натоварения трафик. Придвижването в часовете преди и след работа понякога отнема значителна част от времето на пътуващите, а по време на летния сезон проблемът се превръща в целодневен.</seg>
                    <seg xml:id="ParlaMint-BG_2022-05-27.seg338">Въпреки прилагането на реверсивно движение по пътна артерия 1-1 София – Перник и наличието на алтернативна връзка чрез автомагистрала „Струма“, която също е обект на интензивен трафик, гражданите губят сериозна част от времето си в пътуване до и обратно от работното място.</seg>
                    <seg xml:id="ParlaMint-BG_2022-05-27.seg339">В тази връзка въпросът ми към Вас е: какви мерки възнамерявате Вие и подопечната Ви Агенция „Пътна инфраструктура&quot; да предприемете за облекчаване на трафика между Перник и София? Благодаря Ви.</seg>
                </u>
                <u ana="#chair" n="201087" who="#KirovaRositsa" xml:id="ParlaMint-BG_2022-05-27.u79">
                    <seg xml:id="ParlaMint-BG_2022-05-27.seg340">Благодаря Ви, господин Несторов.</seg>
                    <seg xml:id="ParlaMint-BG_2022-05-27.seg341">Заповядайте, господин Караджов.</seg>
                </u>
                <u ana="#regular" n="201088" who="#KaradjovGrozdan" xml:id="ParlaMint-BG_2022-05-27.u80">
                    <seg xml:id="ParlaMint-BG_2022-05-27.seg342">Уважаема госпожо Председател, уважаеми госпожи и господа народни представители, уважаеми господин Несторов, действително с построяването на автомагистрала „Люлин“, сега част от автомагистрала „Струма&quot;, голям брой от пътните превозни средства, движещи се по направлението Перник – София, се пренасочиха към автомагистралното трасе. Тежкотоварното движение над 12 т изцяло се осъществява по магистралата, с което пък се облекчи трафикът по път 1-1.</seg>
                    <seg xml:id="ParlaMint-BG_2022-05-27.seg343">Участъкът от републикански път 1-1 от околовръстен път София – Даскалово до границата с област Перник продължава да е предпочитан маршрут от жителите на област Перник, тъй като осъществява най-пряката връзка със столицата. По данни от автоматичните устройства за записване на пътния трафик за средноденонощна годишна интензивност на автомобилното движение през последните пет години няма констатирано увеличаване на автомобилния трафик в участъка квартал „Княжево“ до пътен възел „Даскалово“. Делът на леките автомобили е около 90% от общата бройка на преминаващия трафик, като за облекчаване на движението в пиковите часове и празничните дни се въвежда така нареченото реверсивно движение.</seg>
                    <seg xml:id="ParlaMint-BG_2022-05-27.seg344">То се осъществява по следния начин:</seg>
                    <seg xml:id="ParlaMint-BG_2022-05-27.seg345">Участък 1. Обособяват се две ленти за движение в посока София, всеки работен ден от 6,00 ч. до 10:00 ч. Последен празничен ден и всяка неделя от 10,00 ч. до 19,00 ч.</seg>
                    <seg xml:id="ParlaMint-BG_2022-05-27.seg346">Участък 2 – от км 278+567 до км 282 се обособяват две ленти за движение в посока София. Последен празничен ден и всяка неделя от 10,00 ч. до 19,00 ч.</seg>
                    <seg xml:id="ParlaMint-BG_2022-05-27.seg347">Реверсивното движение подобрява пропускателната способност и спомага да не се образуват задръствания в периодите със засилен трафик. Предвид това Агенция „Пътна инфраструктура“ работи и върху проект за въвеждане на електронно управляемо реверсивно движение, като чрез него ще се контролира и регулира трафикът по направленията Перник – София, и София – Перник. Към момента Проектът се разработва и след окончателното му завършване, приемане и съгласуване той ще бъде процедиран за изпълнение. </seg>
                    <kinesic type="kinesic">
                        <desc>(Председателят дава сигнал, че времето е изтекло.)</desc></kinesic>
                    <seg xml:id="ParlaMint-BG_2022-05-27.seg348">В това число искам да добавя, че включително и с представителите на гражданските неправителствени организации, които са в Княжево, съм разговарял лично на два пъти, защото се наложи да ги убеждаваме, че това реверсивно движение и тези временни мерки са временни само до построяване на последната липсваща част от Южната дъга на Софийския околовръстен път, който ще е с магистрален габарит и се надяваме, че ще може да поеме изцяло трафика от Перник, така че да се облекчи и натоварването, което сега княжевци се налага да търпят. Това го казвам само в допълнение.</seg>
                    <seg xml:id="ParlaMint-BG_2022-05-27.seg349">Уточнявам, че през последните години за гарантиране на безопасни и комфортни условия за движение на пътуващите Агенцията е изпълнила текущи ремонти на първокласното трасе в двете области – София и Перник. В дългосрочен план не изключваме и търсенето на възможни решения за уширяване на съществуващото трасе на път I-1 или изграждане на ново, чрез което да се осъществява пряка връзка с Южната дъга на Околовръстния път на град София. Благодаря Ви.</seg>
                </u>
                <u ana="#chair" n="201089" who="#KirovaRositsa" xml:id="ParlaMint-BG_2022-05-27.u81">
                    <seg xml:id="ParlaMint-BG_2022-05-27.seg350">Благодаря Ви, господин Караджов.</seg>
                    <seg xml:id="ParlaMint-BG_2022-05-27.seg351">Господин Несторов, имате ли реплика?</seg>
                    <seg xml:id="ParlaMint-BG_2022-05-27.seg352">Заповядайте.</seg>
                </u>
                <u ana="#regular" n="201090" who="#NestorovAleksandar" xml:id="ParlaMint-BG_2022-05-27.u82">
                    <seg xml:id="ParlaMint-BG_2022-05-27.seg353">Благодаря Ви, госпожо Председател.</seg>
                    <seg xml:id="ParlaMint-BG_2022-05-27.seg354">Уважаеми колеги! Уважаеми господин Вицепремиер, благодаря Ви за отговора. Искам да отбележа, че много често се случва задръстването да е едновременно пътя София – Владая, по автомагистрала „Люлин“, която е вече част от автомагистрала „Струма“, включително и през обходния път през село Мало Бучино.</seg>
                    <seg xml:id="ParlaMint-BG_2022-05-27.seg355">Случва се така, че тези задръствания, първо, повишават много нивата на замърсяване. Също така, лишават гражданите, пътуващи по този път, от времето, в което те могат да създават допълнителен продукт за нашата родина. Затова моята молба към Вас е да придвижим проектите, които сте стартирали в тази посока, а също така да помислим и за разширяване на пътя I-1 София – Владая. Благодаря Ви.</seg>
                </u>
                <u ana="#chair" n="201091" who="#KirovaRositsa" xml:id="ParlaMint-BG_2022-05-27.u83">
                    <seg xml:id="ParlaMint-BG_2022-05-27.seg356">Благодаря, господин Несторов.</seg>
                    <seg xml:id="ParlaMint-BG_2022-05-27.seg357">Преминаваме към следващия въпрос от народния представител Димитър Николов относно доставянето и качеството на питейната вода в село Драганово, община Горна Оряховица, област Велико Търново.</seg>
                    <seg xml:id="ParlaMint-BG_2022-05-27.seg358">Заповядайте, господин Николов, да развиете въпроса си. Това е последният въпрос към вицепремиера по регионално развитие и благоустройство и продължаваме с въпросите към господин Атанас Атанасов – министър на културата.</seg>
                </u>
                <u ana="#regular" n="201092" who="#NikolovDimitar" xml:id="ParlaMint-BG_2022-05-27.u84">
                    <seg xml:id="ParlaMint-BG_2022-05-27.seg359">Уважаема госпожо Председател, уважаема госпожо Вицепремиер, уважаеми господин министър на културата – радвам се да Ви видя в залата за контрол като член на Комисията по културата! Уважаеми господин Вицепремиер, въпросът ми е свързан с проблема относно доставянето и качеството на питейна вода в село Драганово – едно от големите съставни селища в община Горна Оряховица и област Велико Търново.</seg>
                    <seg xml:id="ParlaMint-BG_2022-05-27.seg360">През летния сезон много от домакинствата, които се намират във високите райони на селището, перманентно остават без питейна вода през по-голяма част от денонощието.</seg>
                    <seg xml:id="ParlaMint-BG_2022-05-27.seg361">Преди две години, през месец август 2020 г., в качеството ми на председател на Общинския съвет в община Горна Оряховица, участвах в Общо събрание на Драганово, провокирано от доставката и качеството на питейната вода. Още тогава се ангажирах, че лично ще работя за намиране решение на проблема.</seg>
                    <seg xml:id="ParlaMint-BG_2022-05-27.seg362">Няма как да остана безучастен към думите на майка с деца, която по време на събранието се обърна към мен: „Не, няма как да ме разбирате, господин Николов – с малко дете, близо 168 часа без вода и в ковид обстановка.“</seg>
                    <seg xml:id="ParlaMint-BG_2022-05-27.seg363">По данни на водния оператор през последните години са регистрирани водни загуби в размер на над 70%.</seg>
                    <seg xml:id="ParlaMint-BG_2022-05-27.seg364">Община Горна Оряховица, която впрочем е и вторият по големина съдружник във водоснабдителното дружество, има изготвен интегриран работен проект за изграждане на ПСОВ, напорна канализация и рехабилитация на водопроводна мрежа в съответното населено място.</seg>
                    <seg xml:id="ParlaMint-BG_2022-05-27.seg365">През 2021 г. от ръководството на общината е поискано целево финансиране в размер на 1 млн. 250 хил. лв. за рехабилитация и реконструкция на водоснабдителната мрежа.</seg>
                    <seg xml:id="ParlaMint-BG_2022-05-27.seg366">Давам си ясна сметка, че този проблем не е от вчера.</seg>
                    <seg xml:id="ParlaMint-BG_2022-05-27.seg367">През последния месец жители на населеното място не без основание се надигнаха срещу поскъпването на водата, при положение че през лятото чешмите им пресъхват и не получават качество на услугата.</seg>
                    <seg xml:id="ParlaMint-BG_2022-05-27.seg368">Уважаеми господин Министър, каква е причината обектът да не бъде включен в инвестиционната програма на водоснабдителния оператор ВИК „Йовковци“?</seg>
                    <seg xml:id="ParlaMint-BG_2022-05-27.seg369">Аз предполагам, че голяма част от въпросителните щяха да отпаднат, ако бе свикано, както бе поискано от кметовете на общините – съдружници в дружеството, извънредно общо събрание за вливане на ВиК „Йовковци“ във ВиК холдинга. Благодаря Ви.</seg>
                </u>
                <u ana="#chair" n="201093" who="#KirovaRositsa" xml:id="ParlaMint-BG_2022-05-27.u85">
                    <seg xml:id="ParlaMint-BG_2022-05-27.seg370">Благодаря Ви, господин Николов.</seg>
                    <seg xml:id="ParlaMint-BG_2022-05-27.seg371">Заповядайте за отговор, господин Караджов.</seg>
                </u>
                <u ana="#regular" n="201094" who="#KaradjovGrozdan" xml:id="ParlaMint-BG_2022-05-27.u86">
                    <seg xml:id="ParlaMint-BG_2022-05-27.seg372">Уважаема госпожо Председател, уважаеми госпожи и господа народни представители, уважаеми господин Николов! Село Драганово се намира в община Горна Оряховица и е с население около 2500 жители.</seg>
                    <seg xml:id="ParlaMint-BG_2022-05-27.seg373">Селото се водоснабдява от язовир „Йовковци“, като водата се пречиства в пречиствателна станция за питейни води преди подаването ѝ към потребителите. Засега водните количества са достатъчни и в селото не е въвеждан режим на водоснабдяване.</seg>
                    <seg xml:id="ParlaMint-BG_2022-05-27.seg374">Мониторингът на качеството на питейната вода, подавана за населението, се извършва съвместно от ВиК „Йовковци“ и Регионална здравна инспекция – Велико Търново, по утвърдена Програма за 2022 г. за мониторинг качеството на водата. При изпълнението на мониторинга не са констатирани отклонения по показателите за качеството на подаваната вода за питейни нужди за село Драганово.</seg>
                    <seg xml:id="ParlaMint-BG_2022-05-27.seg375">Основната причина за нарушеното водоснабдяване е възникването на аварии по вътрешната водопроводна мрежа на селото. Мрежата е изградена през 50-те и 60-те години на миналия век и е изцяло с азбестоциментови, тоест етернитови тръби.</seg>
                    <seg xml:id="ParlaMint-BG_2022-05-27.seg376">Авариите за първото тримесечие на 2022 г. дотук само са девет броя, от тях пет броя са на сградни водопроводни отклонения, три – по вътрешната мрежа, и един брой на довеждащия водопровод. Процесът по локализиране и отстраняване на авариите е силно затруднен поради характерните почви на района – черноземни и порьозни пясъци и чакъли под тях, което е предпоставка за пълно дрениране на многобройните скрити течове и в някои случаи води до удължаване времето на спиране на водоподаването. Тази смесица от характера на почвите и етернитовите тръби за водоснабдителната мрежа води до загуби във водоснабдителната система за село Драганово на близо 80 %.</seg>
                    <seg xml:id="ParlaMint-BG_2022-05-27.seg377">В тази връзка операторът е предприел отчитане и контрол на налягането и регулярно обследване на мрежата със специализирана апаратура, ежедневно следене на количествата на подадената вода, състоянието на напорния резервоар на селото и отчитане нивата на остатъчен хлор във водата.</seg>
                    <seg xml:id="ParlaMint-BG_2022-05-27.seg378">За да премина към конкретния въпрос какво може да се направи за разрешаване на този случай. Естествено, трябва да бъде подменена водопроводната инсталация на селото, като в тази връзка в МРРБ е постъпило искане от община Горна Оряховица в качеството ѝ на собственик на публичната водопроводна мрежа на село Драганово за осигуряване на средства в размер на 1 млн. 85 хил. 472 лв. за нейната реконструкция. Обектът е включен в списъка на обекти, които са възможни за финансиране на ВиК обекти през тази, 2022 г. За съжаление, сме изискали допълнителни документи, за които не е подадена допълнителна информация от община Горна Оряховица, а именно разгърната информация относно има ли разрешение за строеж на този водопровод, тоест за подмяната на водопровода, или са стартирани процедури по Закона за обществените поръчки за това да се избере и да бъде сключен договор с изпълнител за изпълнението на такъв обект. Без тези реквизити няма да е възможно финансирането на този обект, за който Вие ни питате.</seg>
                    <seg xml:id="ParlaMint-BG_2022-05-27.seg379">С финансиране по Оперативна програма „Околна среда“ 2014 – 2020 г.“ в момента разработваме регионално прединвестиционно проучване за обособената територия на „ВиК Йовковци“ ООД по Проект „Подпомагане регионалното инвестиционно планиране на отрасъл ВиК – етап 2“, като в рамките на РП, както се нарича, се идентифицират ВиК обектите, които ще бъдат финансирани със средства от Оперативна програма „Околна среда“ 2021 – 2027 г. и от държавния бюджет.</seg>
                    <seg xml:id="ParlaMint-BG_2022-05-27.seg380">На практика трябва да получим допълнителна информация от община Горна Оряховица, за да можем да преценим дали през тази година те ще получат финансиране, за да си отремонтират водопроводната инсталация от етернитови тръби. Благодаря.</seg>
                </u>
                <u ana="#chair" n="201095" who="#KirovaRositsa" xml:id="ParlaMint-BG_2022-05-27.u87">
                    <seg xml:id="ParlaMint-BG_2022-05-27.seg381">Благодаря Ви, господин Караджов.</seg>
                    <seg xml:id="ParlaMint-BG_2022-05-27.seg382">Реплика – господин Николов.</seg>
                </u>
                <u ana="#regular" n="201096" who="#NikolovDimitar" xml:id="ParlaMint-BG_2022-05-27.u88">
                    <seg xml:id="ParlaMint-BG_2022-05-27.seg383">Благодаря Ви, господин Вицепремиер, за изчерпателния и подробен отговор. Аз се надявам, че община Горна Оряховица и нейното ръководство и специалисти ще подходят адекватно, а за жителите на село Драганово този Ваш отговор беше много важен, че проблемът не е неглижиран, и се подхожда приоритетно. Благодаря Ви.</seg>
                </u>
                <u ana="#chair" n="201097" who="#KirovaRositsa" xml:id="ParlaMint-BG_2022-05-27.u89">
                    <seg xml:id="ParlaMint-BG_2022-05-27.seg384">Благодаря.</seg>
                    <seg xml:id="ParlaMint-BG_2022-05-27.seg385">С това приключиха въпросите към вицепремиера по регионално развитие и благоустройство.</seg>
                    <seg xml:id="ParlaMint-BG_2022-05-27.seg386">Господин Караджов, благодаря Ви за участието.</seg>
                    <seg xml:id="ParlaMint-BG_2022-05-27.seg387">Преминаваме към въпросите, адресирани до министъра на културата Атанас Атанасов.</seg>
                    <seg xml:id="ParlaMint-BG_2022-05-27.seg388">Първият въпрос е от народния представител Цвета Галунова относно очертаващият се провал на археологическия сезон през 2022 г.</seg>
                    <seg xml:id="ParlaMint-BG_2022-05-27.seg389">Заповядайте, госпожо Галунова, да развиете своя въпрос.</seg>
                </u>
                <u ana="#regular" n="201098" who="#GalunovaTsveta" xml:id="ParlaMint-BG_2022-05-27.u90">
                    <seg xml:id="ParlaMint-BG_2022-05-27.seg390">Благодаря, госпожо Председателстващ.</seg>
                    <seg xml:id="ParlaMint-BG_2022-05-27.seg391">Уважаеми колеги! Уважаеми господин Министър, радвам се, че Ви виждам днес на парламентарен контрол и се радвам също така, че най-после ще мога да получа отговор на въпроса си, който входирах още през месец март. Той касае очертаващия се провал на археологическия сезон през 2022 г. Входиран е на 23 март.</seg>
                    <seg xml:id="ParlaMint-BG_2022-05-27.seg392">Уважаеми господин Министър, всяка година теренните археологически проучвания се финансират от българската държава чрез конкурси, означени като „Сесия за финансиране на проекти за теренни проучвания и теренна консервация“. По тези проекти има много условия и изисквания, променяни частично всяка година, поради което те се подготвят бавно.</seg>
                    <seg xml:id="ParlaMint-BG_2022-05-27.seg393">Сесията се обявява така, че експедициите да тръгнат към началото на археологическия сезон, който започва в края на май – началото на юни. При сложната процедура съобщението за конкурса трябва да бъде обявено поне до средата на февруари. Така на 11 февруари е обявена сесията за кандидатстване с проекти по консервация и реставрация, но за проучванията съобщение така и не се появило. Това, повтарям, е към датата 23 март.</seg>
                    <seg xml:id="ParlaMint-BG_2022-05-27.seg394">По мнението на учените, ангажирани с тази дейност, от началото на март започва да тече закъснението. Теренните проучвания зависят изключително много от сезонните условия на климата и наличието на работна ръка. За това съществува сериозна опасност сезонът да бъде провален.</seg>
                    <seg xml:id="ParlaMint-BG_2022-05-27.seg395">В тази връзка моля да ми отговорите: кой ще отговаря за очертаващия се провал в политиката на повереното Ви Министерство към културното наследство на българите? Благодаря.</seg>
                </u>
                <u ana="#chair" n="201099" who="#KirovaRositsa" xml:id="ParlaMint-BG_2022-05-27.u91">
                    <seg xml:id="ParlaMint-BG_2022-05-27.seg396">Благодаря Ви, госпожо Галунова.</seg>
                    <seg xml:id="ParlaMint-BG_2022-05-27.seg397">Господин Атанасов, заповядайте да отговорите на поставения Ви въпрос.</seg>
                </u>
                <u ana="#regular" n="201100" who="#AtanassovAtanas" xml:id="ParlaMint-BG_2022-05-27.u92">
                    <seg xml:id="ParlaMint-BG_2022-05-27.seg398">Уважаема госпожо Председател на Народното събрание, уважаеми госпожи и господа народни представители, уважаема госпожо Галунова! Всяка година чрез бюджета на Министерството на културата по бюджетна Програма „Опазване на недвижимото културно наследство“ на конкурсен принцип се предоставя финансова подкрепа за провеждане на теренни археологически проучвания и теренна консервация.</seg>
                    <seg xml:id="ParlaMint-BG_2022-05-27.seg399">Сесията за финансиране на проекти за археологически проучвания представлява важна част от стратегическата дейност на Министерството на културата в областта на наследството на страната в областта на проучването, социализирането и опазването на археологическото наследство на страната. С известно закъснение през настоящата година сесията вече е обявена на интернет страницата на Министерството на културата. На 26 април изтече срокът за подаване на проекти за финансиране. Създадена е организация за провеждане на предстоящите административни процедури по разглеждане на заявленията и разпределяне на предвидените за целта средства по бюджета в съответствие с правилата.</seg>
                    <seg xml:id="ParlaMint-BG_2022-05-27.seg400">До края на месец юни е планирано провеждане на заседанието на междуведомствена комисия, имаща задача да оцени и класира допуснатите проекти. Министерството на културата поддържа диалог с институциите, имащи отношение към проучване и опазване на археологическото наследство на страната, които са своевременно информирани за предстоящите дейности.</seg>
                    <seg xml:id="ParlaMint-BG_2022-05-27.seg401">Съгласно това считам, че са създадени условия, които да осигурят на проучвателите и техните екипи период за работа на терен в рамките на месеците от август до октомври включително, а дългогодишният професионален опит на специалистите в археологическата гилдия допълнително ще спомогне за компенсиране на забавянето.</seg>
                    <seg xml:id="ParlaMint-BG_2022-05-27.seg402">Както казах, археологическите проучвания представляват важна част от стратегическата дейност на Министерството на културата. Финансирането на археологическите проучвания е в процес на изпълнение и проектите ще могат да бъдат приключени в срок. Благодаря.</seg>
                </u>
                <u ana="#chair" n="201101" who="#KirovaRositsa" xml:id="ParlaMint-BG_2022-05-27.u93">
                    <seg xml:id="ParlaMint-BG_2022-05-27.seg403">Благодаря, господин Атанасов.</seg>
                    <seg xml:id="ParlaMint-BG_2022-05-27.seg404">Имате ли реплика, госпожо Галунова?</seg>
                    <seg xml:id="ParlaMint-BG_2022-05-27.seg405">Заповядайте.</seg>
                </u>
                <u ana="#regular" n="201102" who="#GalunovaTsveta" xml:id="ParlaMint-BG_2022-05-27.u94">
                    <seg xml:id="ParlaMint-BG_2022-05-27.seg406">Благодаря, госпожо Председателстващ.</seg>
                    <seg xml:id="ParlaMint-BG_2022-05-27.seg407">Доколкото разбирам, господин Атанасов, Вие се оправдавате със закъснението на бюджета заради това, че сте пуснали конкурсите по-късно, но всъщност обявяването на конкурсите няма нищо общо с приемането на бюджета. Ако единият конкурс – за консервация и реставрация, е обявен преди приемането на бюджета на 11 февруари, то другият конкурс – за теренни проучвания, е обявен на 25 март. Тези конкурси принципно трябва да вървят заедно. Не знам по каква причина те са разделени, но след като единият конкурс може да бъде обявен преди приемането на бюджета, а другият да бъде обявен след приемането на бюджета, явно е било възможно тези конкурси да бъдат обявени заедно преди приемането на бюджета и да се спести провалът на археологическия сезон.</seg>
                    <seg xml:id="ParlaMint-BG_2022-05-27.seg408">Това, което ще се случи сега като последици, е – Вие казахте, че между август и октомври археолозите трябва да свършат своята работа, а това не е възможно да се случи или поне не е възможно да се случи качествено, защото принципно сезонът започва от 1 юни и продължава до 30 септември. След това и метеорологичните условия не позволяват продължението на археологическите проучвания, тоест ние съкращаваме с два месеца сезона за археологическите проучвания и всъщност затрудняваме организацията по събирането на хора, както и изискваме от самите археолози да искат след това специално разрешение, за да се отчитат пред Министерството със закъснение.</seg>
                    <seg xml:id="ParlaMint-BG_2022-05-27.seg409">Доколкото разбирам, никой не поема отговорността за провала на археологическия сезон, а просто се оправдаваме с по-късното приемане на бюджета. Поне това е моето виждане, ако съм Ви разбрала правилно. Благодаря.</seg>
                </u>
                <u ana="#chair" n="201103" who="#KirovaRositsa" xml:id="ParlaMint-BG_2022-05-27.u95">
                    <seg xml:id="ParlaMint-BG_2022-05-27.seg410">Благодаря Ви, госпожо Галунова.</seg>
                    <seg xml:id="ParlaMint-BG_2022-05-27.seg411">Ще направите ли дуплика, господин Атанасов?</seg>
                    <seg xml:id="ParlaMint-BG_2022-05-27.seg412">Заповядайте.</seg>
                </u>
                <u ana="#regular" n="201104" who="#AtanassovAtanas" xml:id="ParlaMint-BG_2022-05-27.u96">
                    <seg xml:id="ParlaMint-BG_2022-05-27.seg413">Не съм казал, че се оправдавам с късното приемане на бюджета, нито че се оправдавам въобще и за разлика от Вас вярвам в нашите експерти.</seg>
                    <seg xml:id="ParlaMint-BG_2022-05-27.seg414">Не предвиждам провал на археологическия сезон. Съжалявам, че сте толкова черногледа.</seg>
                </u>
                <u ana="#chair" n="201105" who="#KirovaRositsa" xml:id="ParlaMint-BG_2022-05-27.u97">
                    <seg xml:id="ParlaMint-BG_2022-05-27.seg415">Благодаря Ви, господин Атанасов.</seg>
                    <seg xml:id="ParlaMint-BG_2022-05-27.seg416">Преминаваме към питане от народния представител Любомир Каримански относно нарушаване на авторски и продуцентски права при препредаване на филми и липсата на възможност в България да се приложат изискванията на правото на Европейския съюз в областта.</seg>
                    <seg xml:id="ParlaMint-BG_2022-05-27.seg417">Заповядайте, господин Каримански, да развиете своето питане. Имате три минути.</seg>
                </u>
                <u ana="#regular" n="201106" who="#KarimanskyLyubomir" xml:id="ParlaMint-BG_2022-05-27.u98">
                    <seg xml:id="ParlaMint-BG_2022-05-27.seg418">Уважаема госпожо Председател, уважаеми госпожи и господа народни представители! Уважаеми господин Министър, в началото на година получих поредица писма, изпратени до Вас, от няколко международни асоциации, защитаващи авторски и сродни права, в които членуват българските организации за колективно управление на права, а това са CISAC, SAA, AGICOA и също GESAC. Тези писма също са изпратени до председателите на Комисията по култура и медии, Комисията по правните въпроси и Комисията по икономическа политика в Народното събрание. Те поставят множество въпроси, свързани със степента на защита на авторските и сродните права в страната и с възможностите, които Директива 2019/789 и Директива 2019/790 предлагат на държавите членки за постигането на баланс в националните авторско-правни режими.</seg>
                    <seg xml:id="ParlaMint-BG_2022-05-27.seg419">Един от основните проблеми, който се повдига в част от тях, касае системното нарушаване на правата на авторите на аудиовизия в България и крещящото нарушаване на задълженията за авторско право на Европейския съюз от българските ползватели и компетентните органи. Посочва се, че организациите не за първи път поставят темата пред българските власти, но без успех досега.</seg>
                    <seg xml:id="ParlaMint-BG_2022-05-27.seg420">Български и чуждестранни аудиовизуални автори и продуценти от години не получават възнаграждение за препредаване на произведенията си в страната. Един от най-големите проблеми е постоянният отказ на българските кабелни и сателитни оператори да плащат дължимите авторски права за препредаване на чужди и местни аудиовизуални произведения в техните мрежи. Тези възнаграждения са признати от законодателството на Европейския съюз, и по-конкретно Директива 9383 и Директива 2019/789 и международни договори, подписани от България, като например Берлинската конвенция или Споразумението, което е известно като TRIPS на STO.</seg>
                    <seg xml:id="ParlaMint-BG_2022-05-27.seg421">Европейската правна рамка предвижда те да се управляват задължително по колективен път. В България единствената организация, която представлява правата на автори и продуценти на филми при препредаване, е „Филмаутор“. Оказва се, че сдружението от години не може да събере възнаграждения за своите членове и за правоносителите, членуващи в сродни чуждестранни сдружения, чиито филми се препредават в пакетите на кабелните и сателитните оператори. В пакетите на кабелните и сателитните оператори представителната организация също би трябвало да отделя такива средства към така наречените колективни организации за управление на авторските права.</seg>
                    <seg xml:id="ParlaMint-BG_2022-05-27.seg422">Министерство на културата е добре запознато с всички детайли и спорни въпроси, касаещи прилагането на разпоредбите на Закона за авторските права и сродните права, а в частта за правата за препредаване на филми Министерство на културата е контролен орган относно спазването на Закона. Министерството на културата пък е институцията, която подготвя Проект на закон за изменение и допълнение на Закона за авторските права и сродните права, целящ да транспонира Директива 2019/789. Безспорно е, че по-добрата правна рамка би създала и по-благоприятна икономическа среда в областта на културата.</seg>
                    <seg xml:id="ParlaMint-BG_2022-05-27.seg423">Във връзка с горното, моля да ми отговорите на следното питане. Във връзка с проблемите, свързани с прилагането на правилата относно препредаването на аудиовизуални произведения като част от телевизионни програми, какви мерки по контрола е предприело Министерството на културата, считано от 2018 г. насам? Какво се предвижда в подготвения през 2021 – 2022 г. Проект на Закон за изменение и допълнение на Закона за авторските права и сродните права във връзка с преодоляването на текущите дефицити, които препятстват функционирането на задължителното колективно управление на правата в тази област, включително дали е проучен международният опит в областта, в това число на държави членки, които вече са транспонирали директивата, и ако да, кои модели на правна уредба са възприети? Ако се касае за извършени от Министерството на културата проверки за уредени права върху филми за препредаването им от препредаващи предприятия, то колко са тези проверки, колко от тях са по сигнали на „Филмаутор“, колко от тях са по инициатива на Министерството и колко от тях са завършили с влязла в сила санкция за препредаващите оператори? Благодаря Ви.</seg>
                </u>
                <u ana="#chair" n="201107" who="#IvanovMiroslav" xml:id="ParlaMint-BG_2022-05-27.u99">
                    <seg xml:id="ParlaMint-BG_2022-05-27.seg424">Благодаря Ви, господин Каримански – повече от две минути от допустимото време.</seg>
                    <seg xml:id="ParlaMint-BG_2022-05-27.seg425">Господин Министър, имате думата, за отговор.</seg>
                </u>
                <u ana="#regular" n="201108" who="#AtanassovAtanas" xml:id="ParlaMint-BG_2022-05-27.u100">
                    <seg xml:id="ParlaMint-BG_2022-05-27.seg426">Уважаеми господин Председател на Народното събрание, уважаеми госпожи и господа народни представители! Уважаеми господин Каримански, не мога да не се съглася с Вас, че по-добрата правна рамка би създала и по благоприятна икономическа среда в областта на културата. Важно е законовите текстове да не позволяват превратно тълкуване, а да дават ясна и непротиворечива рамка, в която да се реализират съответните търговски взаимоотношения.</seg>
                    <seg xml:id="ParlaMint-BG_2022-05-27.seg427">Подготвеният в Министерството на културата Проект на Закон за изменение и допълнение на Закона за авторското право и сродните му права се придържа към установената в Директива 2019/789 правна рамка. В хода на законодателната процедура народните представители ще имат възможност да преценят самостоятелно предлаганите промени. Задължителното колективно управление при препредаване произтича от европейските директиви и е важно за функционирането на пазара.</seg>
                    <seg xml:id="ParlaMint-BG_2022-05-27.seg428">Важен момент е, че изготвеният от Министерството на културата Проект за изменение и допълнение на Закона за авторското право и сродните му права за първи път дефинира понятието „препредаване“. Това е съществено и с оглед на избягването на спорове кои програми се предават и кои се препредават, когато става част от пакета на кабелния или сателитния оператор.</seg>
                    <seg xml:id="ParlaMint-BG_2022-05-27.seg429">Що се отнася до възможността при избирането на национални решения да се стъпи на международния опит по време на работа на работните групи по Законопроекта, процесът по транспонирането на директивите в почти всички страни членки не беше напреднал дори до етап на публикувани проекти и това беше констатирано от Европейската комисия. В същото време изчакването на законодателните решения в останалите държави членки щеше да доведе до значително забавяне и при нас. При положение че хармонизацията се извършва успоредно в целия Европейския съюз, това не беше уместно.</seg>
                    <seg xml:id="ParlaMint-BG_2022-05-27.seg430">Нещо повече, дори да бяхме запознати със законодателните предложения в отделните държави членки, нямаше как да знаем на основата на какъв анализ и очаквания са направени, нито дали същите биха били подкрепени от законодателните органи на тези държави членки.</seg>
                    <seg xml:id="ParlaMint-BG_2022-05-27.seg431">Във връзка с частта от въпроса Ви, отнасящ се до проверките, извършвани от Министерството на културата, през последните четири години по сигнал на „Филмаутор“ са били извършени общо девет проверки на платформени оператори и по-голямата част от проверките са завършили с налагането на санкции.</seg>
                    <seg xml:id="ParlaMint-BG_2022-05-27.seg432">Към настоящия момент по три от образуваните административно-наказателни производства са издадени наказателни постановления и са потвърдени на първа инстанция. Очакваме с интерес произнасянето на съда във връзка с всички обжалвани санкции.</seg>
                    <seg xml:id="ParlaMint-BG_2022-05-27.seg433">Що се отнася до възможността проверките да се правят по самосезиране на административния орган, следва да се има предвид, че поради спецификата на уреждането на правата Организацията за колективно управление на правата е единствена в състояние надлежно да идентифицира произведенията от своя репертоар, а доказването на неразрешеното препредаване на произведения предполага такова да се докаже по отношение на конкретно произведение. Именно в тази връзка без пряка координация между административния орган и ОКУП, каквото е сдружение „Филмаутор“, нарушителите трудно могат да бъдат санкционирани.</seg>
                    <seg xml:id="ParlaMint-BG_2022-05-27.seg434">Отделно във връзка с описаните от Вас проблеми ми се иска да обърна специално внимание на още един сериозен проблем, за който търсим решение, а това е проблемът с договарянето на тарифите от ОКУП. Това несъмнено е един от дефицитите в правната уредба и е недостатък на практиката, който се отразява пряко върху невъзможността да се събират възнаграждения за препредаване на филми и други аудиовизуални произведения.</seg>
                    <seg xml:id="ParlaMint-BG_2022-05-27.seg435">Вие, господин Каримански, сте добре запознат с предвидената в Закона процедура за договарянето на тарифи на ОКУП поради личното Ви участие през 2020 г. като представител на сдружението „Филмаутор“ в преговорите по тарифата за препредаване на аудиовизуални произведения.</seg>
                    <seg xml:id="ParlaMint-BG_2022-05-27.seg436">Всяка една тарифа се определя в хода на преговори между съответните организации за колективно управление на права или ОКУП и представителна организация на ползвателите, ако такава съществува. Касае се за преговори, които имат търговски характер и в които държавата не взема участие. Задължение на ОКУП е да предложи тарифи за съответния вид използване, която да обсъди със съответната представителна организация на ползвателите.</seg>
                    <seg xml:id="ParlaMint-BG_2022-05-27.seg437">В случай че преговорите завършат без резултат, Законът предвижда утвърждаването на тарифата да стане въз основа на решение на комисия, назначена от министъра на културата. Задачата на комисията е да разгледа проекта на тарифа и да приеме решение за окончателния вариант.</seg>
                    <seg xml:id="ParlaMint-BG_2022-05-27.seg438">Законът е предвидил и хипотеза, в която комисията не взема решение за утвърждаването на тарифата, като в този случай министърът на културата прекратява процедурата по утвърждаването на тарифа. Това, за съжаление, се случи и с Комисията, разглеждаща Проекта на тарифа на „Филмаутор“. Натрупаната до момента практика показва, че нито една от назначените комисии през годините не е успяла да предложи тарифа, която да бъде утвърдена. В опит да установи дефицитите и причините, които ги пораждат, Министерството на културата инициира експертни консултации с ОКУП, с представителните организации на ползвателите, както и с експертите, вписани в списъка на медиаторите.</seg>
                    <seg xml:id="ParlaMint-BG_2022-05-27.seg439">Предстои провеждането на общи срещи със заинтересованите страни с цел подобряване на правната рамка и създаване на успешно приложим и работещ механизъм за утвърждаване на тарифи на организации за колективно управление на права. Считам, че е неправилно в закона да се поддържа регулация, която е доказала нежизнеспособността си и която независимо от полаганите усилия не води до практически резултати. Благодаря.</seg>
                </u>
                <u ana="#chair" n="201109" who="#IvanovMiroslav" xml:id="ParlaMint-BG_2022-05-27.u101">
                    <seg xml:id="ParlaMint-BG_2022-05-27.seg440">Благодаря Ви, господин Министър.</seg>
                    <seg xml:id="ParlaMint-BG_2022-05-27.seg441">Господин Каримански, имате думата за доуточняващи въпроси.</seg>
                </u>
                <u ana="#regular" n="201110" who="#KarimanskyLyubomir" xml:id="ParlaMint-BG_2022-05-27.u102">
                    <seg xml:id="ParlaMint-BG_2022-05-27.seg442">Благодаря Ви, господин Председател.</seg>
                    <seg xml:id="ParlaMint-BG_2022-05-27.seg443">Господин Министър, аз по-скоро ще направя един кратък коментар. Няма да имам доуточняващи въпроси, за да не харча повече времето, защото така или иначе преди това пресрочих времето.</seg>
                    <seg xml:id="ParlaMint-BG_2022-05-27.seg444">Първо, препредаване имаме от 1998 г. Не е вярно, че с новата Директива се въвежда препредаване – нека да бъдем наясно с това нещо.</seg>
                    <seg xml:id="ParlaMint-BG_2022-05-27.seg445">Второ, не мога да приема факта, че Министерството на културата до този момент не е упражнило ролята си по контрола, тъй като всичко, което е свършено по този контрол, и това, което цитира министърът, е инициатива на „Филмаутор“. Ние или защитаваме авторите на всички онези произведения, аудиовизуални произведения и препредаването им, и като Министерство на културата се грижим за това тези автори да получат заслуженото си. Защото, ако искаме да развиваме добре отношенията си с всички партньори във връзка с аудиовизуалните произведения и препредаването, е важно наистина да имат защита от страна на държавна институция и тя да изпълнява ролята си на контрол по всяко едно време. Не е само в Директивата, особено как ще се транспонира последната Директива, тъй като, отново казвам, този проблем стои от 1998 г.</seg>
                    <seg xml:id="ParlaMint-BG_2022-05-27.seg446">За последните 10 години сме събрали нула лева в сравнение с всички държави от Европейския съюз. Нима не може да се сравняваме с Хърватска, с Румъния и с другите държави, при условие че може да приложим един и същи критерий – като „паритета на покупателната способност“ например, за да видим дали има отделяне на такива средства в останалите държави и дали до този момент България е отделила средства за авторите. Отново казвам, информацията на Аудиовизуалната обсерватория в Европа, е, че за авторите България е с нула лева събрани средства. Благодаря Ви.</seg>
                </u>
                <u ana="#chair" n="201111" who="#IvanovMiroslav" xml:id="ParlaMint-BG_2022-05-27.u103">
                    <seg xml:id="ParlaMint-BG_2022-05-27.seg447">Благодаря Ви, господин Каримански.</seg>
                    <seg xml:id="ParlaMint-BG_2022-05-27.seg448">Господин Министър, искате ли думата?</seg>
                    <seg xml:id="ParlaMint-BG_2022-05-27.seg449">Заповядайте, имате възможност за отговор.</seg>
                </u>
                <u ana="#regular" n="201112" who="#AtanassovAtanas" xml:id="ParlaMint-BG_2022-05-27.u104">
                    <seg xml:id="ParlaMint-BG_2022-05-27.seg450">Господин Каримански, аз лично съм напълно съгласен, че държавата трябва да се погрижи за авторите си. Моят отговор съдържаше това, че в Министерството – и пак бих го прочел, доказването на неразрешеното препредаване на произведения, предполага такова да се докаже по отношение на конкретно произведение и че именно в тази връзка без пряка координация между административния орган и ОКУП, каквото е Сдружение „Филмаутор“, нарушителите трудно могат да бъдат санкционирани, тоест като Министерство на културата не може да си играем на полиция. Това изисква огромен ресурс – да сканираме абсолютно всяка телевизия, да гледаме за произведение и после да правим проверка дали то съществува във Вашия регистър или не. Както Ви казах, всеки път, когато „Филмаутор“ е направил сигнал, ние сме го отразили. В момента даже вече текат дела за това нещо, така че тепърва ще видим дали ще има и събрани средства за българските автори. Благодаря.</seg>
                </u>
                <u ana="#chair" n="201113" who="#IvanovMiroslav" xml:id="ParlaMint-BG_2022-05-27.u105">
                    <seg xml:id="ParlaMint-BG_2022-05-27.seg451">Благодаря, господин Министър.</seg>
                    <seg xml:id="ParlaMint-BG_2022-05-27.seg452">Господин Каримански, все пак за финално отношение, ако желаете, имате думата – заповядайте.</seg>
                </u>
                <u ana="#regular" n="201114" who="#KarimanskyLyubomir" xml:id="ParlaMint-BG_2022-05-27.u106">
                    <seg xml:id="ParlaMint-BG_2022-05-27.seg453">Финално искам да кажа, че инициативата за контрол не означава да си полиция, първо, и тук никой не си играе на полиция.</seg>
                    <seg xml:id="ParlaMint-BG_2022-05-27.seg454">Второ, нека да бъдем точни, аз не представлявам тук „Филмаутор“, не знам защо министърът намеква такова нещо и внушава, мисля, че съм народен представител, а това, че 2020 г. съм бил консултант на „Филмаутор“, само може да е плюс за авторите и за всички онези, които създават аудиовизуални продукти и се гордеят със създадените аудиовизуални продукти.</seg>
                </u>
                <u ana="#chair" n="201115" who="#IvanovMiroslav" xml:id="ParlaMint-BG_2022-05-27.u107">
                    <seg xml:id="ParlaMint-BG_2022-05-27.seg455">Благодаря Ви, господин Каримански.</seg>
                    <seg xml:id="ParlaMint-BG_2022-05-27.seg456">Преминаваме към следващия въпрос. Той е от народния представител Любен Любенов Дилов и от народния представител Тома Любомиров Биков относно Целевата програма за съфинансиране на проекти по „Творческа Европа“ за 2022 г.</seg>
                    <seg xml:id="ParlaMint-BG_2022-05-27.seg457">Господин Биков, заповядайте. Имате думата да развиете въпроса.</seg>
                </u>
                <u ana="#regular" n="201116" who="#BikovToma" xml:id="ParlaMint-BG_2022-05-27.u108">
                    <seg xml:id="ParlaMint-BG_2022-05-27.seg458">Уважаеми господин Председател, уважаеми господин Министър, уважаеми колеги! Въпросът е съвместен с колегата Любен Дилов, като той е писан от него. Аз няма да мога да го пресъздам по начина, по който той би го направил най-вероятно, но все пак ще го задам.</seg>
                    <seg xml:id="ParlaMint-BG_2022-05-27.seg459">Уважаеми господин Министър, Целевата програма за национално съфинансиране на проекти от „Творческа Европа“ е стартирала пилотно през 2020 г. През ковидната 2021 г. е била с бюджет от 500 хил. лв. През 2022 г. обхватът на Програмата се разширява с още три направления, което е чудесна крачка в посока итензифициране на международни дейности. Освен направление „Култура“, в обхвата ѝ вече влизат европейско сътрудничество, мрежи и платформи. Недоумение обаче буди фактът на драстично редуцирания бюджет на Програмата за 2022 г., който е 200 хил. лв.</seg>
                    <seg xml:id="ParlaMint-BG_2022-05-27.seg460">Има ли направен анализ в повереното Ви министерство колко организации управляват проекти от „Творческа Европа“ и какво съфинансиране ще им бъде необходимо, за да покрият обхвата на дейността си за 2022 г.? Има ли се предвид факта, че голяма част от дейностите за 2021 г. поради ковид рестрикциите в цяла Европа са били отложени за изпълнение през 2022 г.? Може ли този толкова редуциран бюджет да покрие съфинансирането на всички културни организации по всички четири направления? Имате ли данни колко и кои са текущите проекти в рамките на „Творческа Европа“, които са в партньорство с български организации? Имате ли виждане в предстоящата актуализация на държавния бюджет какви средства ще поискате за продължаване на съфинансирането по програмите „Творческа Европа“? Благодаря Ви.</seg>
                </u>
                <u ana="#chair" n="201117" who="#IvanovMiroslav" xml:id="ParlaMint-BG_2022-05-27.u109">
                    <seg xml:id="ParlaMint-BG_2022-05-27.seg461">Благодаря Ви, господин Биков.</seg>
                    <seg xml:id="ParlaMint-BG_2022-05-27.seg462">Заповядайте за отговор, господин Министър.</seg>
                </u>
                <u ana="#regular" n="201118" who="#AtanassovAtanas" xml:id="ParlaMint-BG_2022-05-27.u110">
                    <seg xml:id="ParlaMint-BG_2022-05-27.seg463">Уважаеми господин Председател на Народното събрание, уважаеми госпожи и господа народни представители! Уважаеми господин Биков, уважаеми господин Дилов, действително бюджетът за 2021 г. на Целевата програма за национално съфинансиране на проекти от Програма „Творческа Европа“ на Европейската комисия е бил в размер на 500 хил. лв. От тях реално обаче са усвоени само 175 хил. 451 лв., разпределени между 12 проекта.</seg>
                    <seg xml:id="ParlaMint-BG_2022-05-27.seg464">Средствата за 2022 г. са планирани на база на реално изразходваните през 2021 г., както и на информацията, налична на страницата на Европейската комисия за български културни оператори, които имат одобрени проекти и сключен договор с Европейската комисия. Към настоящия момент по тази целева програма са подали документи шест допустими проекта с подписани договори с Европейската комисия, с общо искана сума 302 хил. 851 лв. Всички те ще могат да бъдат финансирани, защото към определените 200 хил. лв. ще бъдат добавени още 120 хил. лв. от нереализирани проекти и върнати средства от предишни години именно по Програма „Творческа Европа“.</seg>
                    <seg xml:id="ParlaMint-BG_2022-05-27.seg465">В допълнение, на свое заседание на 4 май 2022 г. Управителният съвет на Национален фонд „Култура“ обсъди възможността да бъде отворена втора сесия за кандидатстване по тази целева програма с допълнителен бюджет, за да могат да бъдат финансирани и проекти, които вече са одобрени от Европейската комисия, но все още нямат подписани договори и затова не са били допуснати досега. Окончателното решение по този въпрос беше оставено за следващо заседание на Управителния съвет, за да може дотогава да бъде събрана допълнителна информация за броя на одобрените проекти от Европейската комисия и техните бюджети. Благодаря Ви.</seg>
                </u>
                <u ana="#chair" n="201119" who="#IvanovMiroslav" xml:id="ParlaMint-BG_2022-05-27.u111">
                    <seg xml:id="ParlaMint-BG_2022-05-27.seg466">Благодаря Ви, господин Министър.</seg>
                    <seg xml:id="ParlaMint-BG_2022-05-27.seg467">Реплика желаете ли, господин Биков?</seg>
                    <seg xml:id="ParlaMint-BG_2022-05-27.seg468">Имате думата, заповядайте.</seg>
                </u>
                <u ana="#regular" n="201120" who="#BikovToma" xml:id="ParlaMint-BG_2022-05-27.u112">
                    <seg xml:id="ParlaMint-BG_2022-05-27.seg469">Уважаеми господин Председател, уважаеми господин Министър! Доколкото разбирам, казвате, че няма да има проблеми по отношение на финансирането на всички проекти, които заслужават да бъдат финансирани. Ние ще продължим да следим този процес и се надявам наистина да бъде така. Това, което казахте, може би донякъде отговаря на нашия въпрос, но предстои все пак да видим и в крайна сметка какво ще се случи. Надявам се, всеки да има възможност да бъде финансиран, ако заслужава, разбира се. Благодаря Ви.</seg>
                </u>
                <u ana="#chair" n="201121" who="#IvanovMiroslav" xml:id="ParlaMint-BG_2022-05-27.u113">
                    <seg xml:id="ParlaMint-BG_2022-05-27.seg470">Благодаря Ви, господин Биков.</seg>
                    <seg xml:id="ParlaMint-BG_2022-05-27.seg471">Дуплика желаете ли, господин Министър? Не.</seg>
                    <seg xml:id="ParlaMint-BG_2022-05-27.seg472">Следващият въпрос е относно състав и политика на Управителния съвет на Национален фонд „Култура“ във връзка с планирана промяна на Наредба № 5.</seg>
                    <seg xml:id="ParlaMint-BG_2022-05-27.seg473">Имате думата, господин Биков.</seg>
                </u>
                <u ana="#regular" n="201122" who="#BikovToma" xml:id="ParlaMint-BG_2022-05-27.u114">
                    <seg xml:id="ParlaMint-BG_2022-05-27.seg474">Уважаеми господин Председател, уважаеми господин Министър! Отново съвместен въпрос с нашия виден публицист и сатирик господин Дилов.</seg>
                    <seg xml:id="ParlaMint-BG_2022-05-27.seg475">В началото на годината, господин Министър, поискахте оставките на Управителния съвет на Национален фонд „Култура“ и дадохте заявка, че новият Управителен съвет ще бъде избран по ясни, конкретни и прозрачни критерии, гарантиращи представителност на всички сфери на културата. Част от членовете на Управителния съвет обаче отказаха да си подадат оставките и на 30 март 2022 г. съставът на Управителния съвет на НФК беше допълнен по абсолютно неясни за обществото критерии и за професионалните общности в сферата на културата начин. Според заповедта в настоящия състав на Управителния съвет на НФК липсват представители на музикалния сектор и на академичните институции в областта на културата.</seg>
                    <seg xml:id="ParlaMint-BG_2022-05-27.seg476">Как ще гарантирате, че музикалният сектор в България ще получи закрила, експертна оценка и представителност в един и без това тежък период, свързан с инфлацията, последствията от ковид кризата и продължаващата война в Украйна? Притеснени сме, че не съществува работещ механизъм за гарантиране на приемственост между академичните институции и образованието в сферата на изкуствата и културните процеси без представител на образованието в НФК. В тази връзка бихме искали да чуем Вашите възгледи за цялостното развитие на Фонд „Култура“ и на фона на новите предизвикателства пред секторните политики? Благодаря Ви.</seg>
                </u>
                <u ana="#chair" n="201123" who="#IvanovMiroslav" xml:id="ParlaMint-BG_2022-05-27.u115">
                    <seg xml:id="ParlaMint-BG_2022-05-27.seg477">Благодаря Ви, господин Биков.</seg>
                    <seg xml:id="ParlaMint-BG_2022-05-27.seg478">За отговор, господин Министър, имате думата.</seg>
                </u>
                <u ana="#regular" n="201124" who="#AtanassovAtanas" xml:id="ParlaMint-BG_2022-05-27.u116">
                    <seg xml:id="ParlaMint-BG_2022-05-27.seg479">Уважаеми господин Председател на Народното събрание, уважаеми госпожи и господа народни представители! Уважаеми господин Биков, уважаеми господин Дилов, съгласно Закона за закрила и развитие на културата в Управителния съвет на Национален фонд „Култура“ се включва по един представител на Министерството на културата, един на Министерството на финансите, както и един представител на Националното сдружение на общините в Република България. Останалите членове се назначават по предложение на творческите съсловни организации, на академичните институции в областта на културата, на организациите с нестопанска цел в областта на културата и на културни дейци. Тези разпоредби на закона бяха спазени и при назначаването на новите членове на Управителния съвет на Национален фонд „Култура“.</seg>
                    <seg xml:id="ParlaMint-BG_2022-05-27.seg480">В закона не е посочено изрично задължение да има представители на всички сектори в областта на културата и на всички академични институции в областта на културата, което на практика всъщност е и невъзможно, при положение че има седем места, които трябва да бъдат запълнени. Все пак е важно да се отбележи, че в настоящия състав на Управителния съвет има член, който е преподавател в Националната художествена академия.</seg>
                    <seg xml:id="ParlaMint-BG_2022-05-27.seg481">В допълнение подчертавам, че НФК има отлично взаимодействие с академичните институции в областта на културата. Пример за това е за първи път обявената сесия за подкрепа на студенти в областта на изкуствата.</seg>
                    <seg xml:id="ParlaMint-BG_2022-05-27.seg482">Относно въпроса Ви: как музикалният сектор ще получи закрила, експертна оценка и представителност? Моля, имайте предвид, че експертната оценка се извършва от експертните комисии към Национален фонд „Култура“. Повече от 10% от членовете на настоящите експертни комисии са експерти в областта на музиката, което от своя страна е гаранция, че музикалният сектор ще получи необходимата експертна оценка и качествена подкрепа.</seg>
                    <seg xml:id="ParlaMint-BG_2022-05-27.seg483">Обръщам внимание, че за пръв път в 20-годишната история на Фонда през тази година беше организирана отворена кампания за набиране на експерти, в която се включиха 280 души. Покана за участие в експертните комисии беше отправена и до всичките 215 експерта, оценявали досега в сесии на Национален фонд „Култура“. В резултат бяха избрани близо 70 експерти, от които 40 ще оценяват за първи път в програми на Национален фонд „Култура“. С тази процедура се гарантира обновяване на експертния състав, но се спазва и приемственост в комисиите.</seg>
                    <seg xml:id="ParlaMint-BG_2022-05-27.seg484">Относно въпросът Ви за Проекта на изменение на Наредба № Н-5 за условията и реда за провеждане на конкурси за предоставяне на средства от Национален фонд „Култура“ Ви информирам, че цитираните от Вас проектопромени не бяха включени в окончателната версия на Наредбата, която беше публикувана в „Държавен вестник“. В изменената наредба са запазени всички функции на управителния съвет, включително по обявяването на условията на конкурсите, определянето на членовете на експертните комисии, одобряването на проектите за финансиране и така нататък.</seg>
                    <seg xml:id="ParlaMint-BG_2022-05-27.seg485">Същевременно измененията на Наредбата включват много по добре разписани правила за конфликт на интереси, отпадане на възможността да се отпускат средства без конкурс, въвеждане на техническа комисия и възможност кандидатите да коригират технически пропуски в документацията си в определен срок. Всички изброени изменения значително подобряват дейността на Национален фонд „Култура“. Благодаря Ви.</seg>
                </u>
                <u ana="#chair" n="201125" who="#IvanovMiroslav" xml:id="ParlaMint-BG_2022-05-27.u117">
                    <seg xml:id="ParlaMint-BG_2022-05-27.seg486">Благодаря Ви, господин Министър.</seg>
                    <seg xml:id="ParlaMint-BG_2022-05-27.seg487">Имате думата за реплика, господин Биков.</seg>
                </u>
                <u ana="#regular" n="201126" who="#BikovToma" xml:id="ParlaMint-BG_2022-05-27.u118">
                    <seg xml:id="ParlaMint-BG_2022-05-27.seg488">Уважаеми господин Председател, уважаеми господин Министър! Аз се надявам Вашият отговор да успокои по-скоро хората в сферата на изкуството, отколкото нас с господин Дилов, защото ние очевидно няма да кандидатстваме по проекти във Фонд „Култура“.</seg>
                    <seg xml:id="ParlaMint-BG_2022-05-27.seg489">По отношение на Фонда. По-скоро като допълнение към въпроса, който зададохме или по-скоро като призив към Вас, ние се надяваме час по-скоро да видим и концепцията за развитието на Фонд „Култура“, който се очертава да играе основна роля изобщо в сферата на културата от гледна точка и на Плана за възстановяване, и на възможностите, които този фонд дава, които, за съжаление, през годините – тук не говоря само за Вас, а по принцип, не са използвани достатъчно.</seg>
                    <seg xml:id="ParlaMint-BG_2022-05-27.seg490">Имайте предвид, че този фонд би могъл да се развие до степен, че да бъде основното звено в сферата на културата, през което минават цялата културна политика на страната, разплащанията и така нататък. За тази цел обаче се изисква много по-висок административен капацитет, а според мен и съвсем различна концепция, защото знаете, че този фонд разпределяше по около 600 хил. лв. на година, а му предстои евентуално да разпредели около 70 милиона от Плана за възстановяване.</seg>
                    <seg xml:id="ParlaMint-BG_2022-05-27.seg491">Насочвам вниманието Ви към тази тема, защото тя изисква и законодателни промени, изисква и структурни промени във Фонда, изисква и една много сериозна и бърза, подчертавам, инвестиция във Фонд „Култура“ не само по отношение на това кой ще бъде в комисията и какво ще е представителството, а изобщо много сериозна административна работа. Според мен срокът тази работа, поне по отношение на концепцията, да бъде свършена, вече изтича. Така че надяваме се скоро да имаме и в Закона за развитие на културата промени и да видим, че се работи целенасочено. Благодаря Ви.</seg>
                </u>
                <u ana="#chair" n="201127" who="#IvanovMiroslav" xml:id="ParlaMint-BG_2022-05-27.u119">
                    <seg xml:id="ParlaMint-BG_2022-05-27.seg492">Благодаря Ви, господин Биков.</seg>
                    <seg xml:id="ParlaMint-BG_2022-05-27.seg493">Желаете ли дуплика, господин Министър?</seg>
                    <seg xml:id="ParlaMint-BG_2022-05-27.seg494">Заповядайте – имате думата.</seg>
                </u>
                <u ana="#regular" n="201128" who="#AtanassovAtanas" xml:id="ParlaMint-BG_2022-05-27.u120">
                    <seg xml:id="ParlaMint-BG_2022-05-27.seg495">Много се радвам господин Биков, че описахте толкова ясна и всъщност вярна картина за Фонда. Тя е много ясна за нас от самото начало. Това е и една от главните битки, които дори аз лично поех още от самото начало при влизането си в Министерството на културата и затова вече, както подчертах, има промени, които виждаме за първи път във Фонда, и затова продължаваме да работим усилено, както и за евентуалните промени в Закона за закрила и развитие на културата.</seg>
                    <seg xml:id="ParlaMint-BG_2022-05-27.seg496">Така че се радвам, че всички съзнаваме, че сроковете са кратки, че имаме нужда от помощ там и че по това се работи усилено. Благодаря.</seg>
                </u>
                <u ana="#chair" n="201129" who="#IvanovMiroslav" xml:id="ParlaMint-BG_2022-05-27.u121">
                    <seg xml:id="ParlaMint-BG_2022-05-27.seg497">Благодаря Ви, господин Министър.</seg>
                    <seg xml:id="ParlaMint-BG_2022-05-27.seg498">Това беше и последният въпрос към Вас за днес. Благодарим Ви за участието в Парламентарния контрол.</seg>
                    <seg xml:id="ParlaMint-BG_2022-05-27.seg499">Преминаваме с въпроси към министъра на туризма – господин Христо Проданов.</seg>
                    <seg xml:id="ParlaMint-BG_2022-05-27.seg500">Първото питане е от народните представители Небие Кабак и Мюмюн Мюмюн относно прогнози и предизвикателства пред летния туристически сезон през 2022 г.</seg>
                    <seg xml:id="ParlaMint-BG_2022-05-27.seg501">Заповядайте, господин Мюмюн, да развиете питането.</seg>
                </u>
                <u ana="#regular" n="201130" who="#MyumyunMyumyun" xml:id="ParlaMint-BG_2022-05-27.u122">
                    <seg xml:id="ParlaMint-BG_2022-05-27.seg502">Благодаря, господин Председател.</seg>
                    <seg xml:id="ParlaMint-BG_2022-05-27.seg503">Уважаеми господин Председател, уважаеми дами и господа народни представители! Уважаеми господин Министър, въпросът всъщност касае летния туристически сезон, но може би, ако трябва да се обобщи, е: всъщност къде е ролята на държавата – какво прави или какво трябва да прави държавата, за да има един успешен сезон – било то летен или зимен?</seg>
                    <seg xml:id="ParlaMint-BG_2022-05-27.seg504">Ако погледнем назад в годините, в България с тези дадености, които ние имаме, бизнесът е инвестирал много сериозни пари, много милиони в създаването на бази като големи хотели, ресторанти или каквото и да е по нашето Черноморие. Смея да твърдя, че общините, които са по Черноморието, си вършат доста добре работата, защото цяла година чакат тези сезони, подготвят се добре и отчитат добри дейности според мен.</seg>
                    <seg xml:id="ParlaMint-BG_2022-05-27.seg505">Погледнато назад в годините, също не мога да кажа, че държавата не си е вършила работата. Мога да отчета, естествено, добри и лоши години, мога да кажа и подробности за тези добри и лош години, но имайки предвид и последните предизвикателства с ковид пандемията – в последните две години, а сега, когато вече поотминаваше темата с ковида или поне през летните месеци не беше водеща тема, налице е военният конфликт, който също е някаква предпоставка за по-неочакван или да не кажа по-лош, но мисля, че това е думата, сезон. От тази гледна точка къде е ролята на държавата?</seg>
                    <seg xml:id="ParlaMint-BG_2022-05-27.seg506">Искам да изчета въпроса, господин Министър: „Туристическият сектор в България е изправен пред сериозни предизвикателства за предстоящия летен сезон. Туризмът е един от най-важните сектори за българската икономика и един от най засегнатите от пандемията от COVID-19 и от военния конфликт в Украйна. С оглед на това туристическият бранш има сериозни притеснения, за които са нужни адекватни мерки, за да се възстанови секторът поне на нивата от 2019 г.“</seg>
                    <seg xml:id="ParlaMint-BG_2022-05-27.seg507">В тази връзка нашето питане към Вас е следното: какви мерки са заложени в Плана за възстановяване и устойчивост по отношение на сектор „Туризъм“? Какъв е ефектът от избухването на военния конфликт в Украйна върху предстоящия летен туристически сезон? Какви действия е предприело Министерството на туризма за привличане на повече туристи и за реклама на български дестинации на чужди пазари след очаквания отлив на руски и украински туристи? Благодаря.</seg>
                </u>
                <u ana="#chair" n="201131" who="#IvanovMiroslav" xml:id="ParlaMint-BG_2022-05-27.u123">
                    <seg xml:id="ParlaMint-BG_2022-05-27.seg508">Благодаря Ви, господин Мюмюн.</seg>
                    <seg xml:id="ParlaMint-BG_2022-05-27.seg509">Заповядайте, господин Министър за отговор.</seg>
                </u>
                <u ana="#regular" n="201132" who="#ProdanovHristo" xml:id="ParlaMint-BG_2022-05-27.u124">
                    <seg xml:id="ParlaMint-BG_2022-05-27.seg510">Благодаря, господин Председател.</seg>
                    <seg xml:id="ParlaMint-BG_2022-05-27.seg511">Дами и господа народни представители! Уважаеми госпожо Кабак и господин Мюмюн, аз напълно съм съгласен с Вас и с констатациите, които изложихте във въпроса си. Наистина туристическият сектор беше най-засегнат във връзка с корона кризата и нейното развитие в последните две години.</seg>
                    <seg xml:id="ParlaMint-BG_2022-05-27.seg512">Безспорно и войната в Украйна ще окаже негативен ефект върху развитието на туристическия сезон – пряко и косвено. Пряко, защото по обясними причини не може да очакваме туристите от Русия и от Украйна, които до миналата година са посещавали Българското Черноморие и са били водещи, между другото.</seg>
                    <seg xml:id="ParlaMint-BG_2022-05-27.seg513">Косвеният е, че в някои от държавите се представя, че България е несигурна зона във връзка с близостта си до военните действия. В тази връзка ние предприемаме всичко възможно, така че да убедим наистина нашите гости, нашите приятели от другите държави, че България е една сигурна и спокойна дестинация, че Българското Черноморие ще бъде подсигурено така, че те да изкарат една добра и приятна почивка.</seg>
                    <seg xml:id="ParlaMint-BG_2022-05-27.seg514">На въпроса Ви какво направихме. Променихме, пренасочихме и средствата, които бяха предвидени за Русия и Украйна във връзка с рекламата на външните пазари. Предлагам, тъй като имам следващ въпрос, в който отново има въпрос за рекламата и за да не се повтарям, тогава конкретно да обявя и точно какви мерки сме предприели като министерство.</seg>
                    <seg xml:id="ParlaMint-BG_2022-05-27.seg515">Ролята на държавата. Ролята на държавата е точно това – да създаде сигурност, да създаде добри условия за бизнес, да създаде вярната информация, защото, за съжаление, имаме много фалшиви новини във връзка със сигурността на Българското Черноморие. Всичко това ние сме го предприели и работим усърдно, така че да убедим нашите очаквани гости в това каква е истината за България, за българския туризъм, за Българското Черноморие.</seg>
                    <seg xml:id="ParlaMint-BG_2022-05-27.seg516">Във връзка с въпроса за Плана за възстановяване. Знаете, че той още през 2020 г. е структуриран не отраслово на базата за определени отрасли – там няма изброени конкретно нито икономика нито енергетика, нито туризъм, а е съсредоточен на базата на определени теми и провеждане на съответните реформи по тези теми. В тази връзка мястото на туризма в Плана за възстановяване и развитие може да бъде както в сектора със саниране и обновяване на жилищния фонд, така и в сектор „Свързана България“, с който може да бъде спомогнато за дигитализацията на туризма и туристическия продукт.</seg>
                </u>
                <u ana="#chair" n="201133" who="#IvanovMiroslav" xml:id="ParlaMint-BG_2022-05-27.u125">
                    <seg xml:id="ParlaMint-BG_2022-05-27.seg517">Благодаря Ви, господин Министър.</seg>
                    <seg xml:id="ParlaMint-BG_2022-05-27.seg518">Заповядайте, госпожо Кабак, за уточняващи въпроси – имате думата.</seg>
                </u>
                <u ana="#regular" n="201134" who="#KabakNebie" xml:id="ParlaMint-BG_2022-05-27.u126">
                    <seg xml:id="ParlaMint-BG_2022-05-27.seg519">Благодаря Ви, господин Председател.</seg>
                    <seg xml:id="ParlaMint-BG_2022-05-27.seg520">Уважаеми дами и господа народни представители, уважаеми господин Министър! За нас от „Движение за права и свободи“ е важно дори в опозиция да работим в синхрон – ние от законодателната власт, с изпълнителната власт и с туристическия бранш, за да успеем заедно да решим проблемите на бранша и да създадем туристически продукт, който да е добър и конкурентоспособен.</seg>
                    <seg xml:id="ParlaMint-BG_2022-05-27.seg521">Изключително обезпокоителен е фактът, че в Плана за възстановяване и устойчивост няма конкретно предвидени средства за сектор „Туризъм“, който наистина е най-засегнатият сектор от пандемията COVID-19.</seg>
                    <seg xml:id="ParlaMint-BG_2022-05-27.seg522">През последните дни станахме свидетели, че един от нашите преки конкуренти – Гърция, насочи 1 млрд. евро за подпомагане на сектор „Туризъм“, което я прави още по-високо конкурентоспособна и създава предпоставки дори българските туристи да предпочетат гръцките курорти пред българските.</seg>
                    <seg xml:id="ParlaMint-BG_2022-05-27.seg523">В този ред на мисли, господин Министър, добра идея ли е според Вас да бъдат отменени напълно таксите за чадъри и шезлонги от концесионните задължения, които се дължат по договорите?</seg>
                    <seg xml:id="ParlaMint-BG_2022-05-27.seg524">Другият ми въпрос към Вас е спрямо ваучерната система: подкрепяте ли издаването на ваучери по аналог с ваучерите за храна?</seg>
                    <seg xml:id="ParlaMint-BG_2022-05-27.seg525">И, разбира се, не на последно място в предстоящата актуализация на бюджета Вие в качеството Ви на министър на туризма ще апелирате ли към увеличение на бюджета за реклама, който, по предварителни прогнози и разчети, трябва да бъде около 100 милиона? Благодаря.</seg>
                </u>
                <u ana="#chair" n="201135" who="#IvanovMiroslav" xml:id="ParlaMint-BG_2022-05-27.u127">
                    <seg xml:id="ParlaMint-BG_2022-05-27.seg526">Благодаря Ви, госпожо Кабак.</seg>
                    <seg xml:id="ParlaMint-BG_2022-05-27.seg527">Господин Министър, имате думата за отговор.</seg>
                </u>
                <u ana="#regular" n="201136" who="#ProdanovHristo" xml:id="ParlaMint-BG_2022-05-27.u128">
                    <seg xml:id="ParlaMint-BG_2022-05-27.seg528">Уважаеми господин Председател, дами и господа народни представители! Уважаема госпожо Кабак, ще започна отговорите на поставените въпроси отзад напред. Първо, за увеличението на средствата за реклама. Разбира се, аз винаги съм бил за увеличение на средствата за реклама за туризма, защото туризмът е отрасъл с висока добавена стойност. Тоест той носи много пари, много приходи за българската хазна и заслужава много повече от това, което получава. Между другото, в последната година бюджетът за реклама беше увеличен със 6 милиона и това е благодарение на Министерството на туризма и на българското правителство. Така че българското правителство оценява по достойнство това, което носи туризмът в България. Ще се стараем наистина то да бъде още по-добре оценявано и още по-добре финансирано.</seg>
                    <seg xml:id="ParlaMint-BG_2022-05-27.seg529">Вторият Ви въпрос беше за ваучерите и ваучерната система. Може би не сте запозната, но аз в последните пет години като народен представител – опозиционен, всяка година при приемането на държавния бюджет ние от БСП – партията, която представлявам, сме предлагали ваучерите, които са за храна, да важат и за почивка и да се даде право на избор на хората да избират дали може да си използват ваучерите за храна, или за почивка.</seg>
                    <seg xml:id="ParlaMint-BG_2022-05-27.seg530">Така че, да, ние подкрепяме, и аз лично подкрепям напълно тази идея и ще я предложим отново.</seg>
                    <seg xml:id="ParlaMint-BG_2022-05-27.seg531">Относно таксите за чадърите беше първият въпрос. Таксите за чадърите е въпрос на решение на концесионерите. Те имат минимални цени и максимални цени, на които могат да дават чадърите и шезлонгите, така че това е тяхна преценка. Моето мнение е, че те са видели ефекта от това да се продават на достъпни цени, за да може наистина да са пълни, а не да се продават на космически цени и да са празни. Така че в тази връзка това е отговорът на този въпрос.</seg>
                </u>
                <u ana="#chair" n="201137" who="#IvanovMiroslav" xml:id="ParlaMint-BG_2022-05-27.u129">
                    <seg xml:id="ParlaMint-BG_2022-05-27.seg532">Благодаря Ви, господин Министър.</seg>
                    <seg xml:id="ParlaMint-BG_2022-05-27.seg533">За изразяване на отношение, заповядайте, господин Мюмюн.</seg>
                </u>
                <u ana="#regular" n="201138" who="#MyumyunMyumyun" xml:id="ParlaMint-BG_2022-05-27.u130">
                    <seg xml:id="ParlaMint-BG_2022-05-27.seg534">Благодаря, господин Председател.</seg>
                    <seg xml:id="ParlaMint-BG_2022-05-27.seg535">Уважаеми господин Министър, няколко неща, които засегнахте. Всъщност една от темите, за ролята на държавата, казахте, че трябва да направим всичко възможно, за да ограничим така наречените и доста модерни напоследък фалшиви новини. Не знам колко са фалшиви, но когато чужди медии обявяват и тръбят, че плуват мини по Черноморието, е естествено туристите да се притеснят и да се огледат някъде другаде, а не по Черноморието. Но усещам, че Ви е тема, и така ще се постараете да бъдат добре информирани хората, които искат да почиват тук, на нашето Черноморие.</seg>
                    <seg xml:id="ParlaMint-BG_2022-05-27.seg536">Имам информация и че някъде отпреди месец самолети, които определено не са пътнически, са прелитали над плажовете, което създава също дискомфорт. Не знам дали там трябва точно да патрулират, не е тема на Вашето министерство, но в края на краищата влияе на комфорта на туристите.</seg>
                    <seg xml:id="ParlaMint-BG_2022-05-27.seg537">Най-общо казано, инвеститорите или бизнесът, дори със злато да построят хотелите, ако я няма държавата и не направи правилната реклама, тоест не поднесе правилен продукт или не обясни за красотите на нашето Черноморие, няма да има туристи, а всички тези хиляди фирми, които оперират по Черноморието, от големите хотели до баничарниците, чакат хора, чакат туристи. И то назад погледнато в годините мога да кажа, че добри времена за българския туризъм беше, когато имаше повече туристи от скандинавските страни, от Англия, от Германия. Тази година се усеща, че има англичани. Не знам дали сте наблегнали на рекламата в Англия, но ако сте, има ефект на това нещо. Но нека се огледаме и върху другите от тези страни, които казвам.</seg>
                    <seg xml:id="ParlaMint-BG_2022-05-27.seg538">Така че най-обобщено ще кажа – българската икономика очаква доста от туризма, така че доста работа Ви очаква. Предвид и предизвикателствата – ковид и война, не е лесна Вашата работа. Аз ще Ви пожелая успех. </seg>
                    <vocal type="noise">
                        <desc>(Реплика от ДПС: „Времето свърши!“)</desc></vocal>
                    <seg xml:id="ParlaMint-BG_2022-05-27.seg539"> Изтича ли, господин Ахмедов? Ще Ви пожелая успех. Както каза и колежката, каквото е нужно и законодателите да направят, и Министерството, така или иначе общините и бизнесът се стараят в това отношение. Благодаря Ви.</seg>
                </u>
                <u ana="#chair" n="201139" who="#IvanovMiroslav" xml:id="ParlaMint-BG_2022-05-27.u131">
                    <seg xml:id="ParlaMint-BG_2022-05-27.seg540">Благодаря Ви, господин Мюмюн.</seg>
                    <seg xml:id="ParlaMint-BG_2022-05-27.seg541">Господин Министър, нямате право да вземете отношение. Последната дума е на поставящия питането.</seg>
                    <seg xml:id="ParlaMint-BG_2022-05-27.seg542">Благодаря на колегите от ДПС, че ми помагат в изпълнение на задълженията.</seg>
                    <seg xml:id="ParlaMint-BG_2022-05-27.seg543">Преминаваме към следващия въпрос. Той е от народния представител Николина Ангелкова относно маркетинговата рекламна стратегия на България като дестинация за летен туризъм.</seg>
                    <seg xml:id="ParlaMint-BG_2022-05-27.seg544">Имате думата, госпожо Ангелкова, да представите въпроса си. Заповядайте.</seg>
                </u>
                <u ana="#regular" n="201140" who="#AngelkovaNikolina" xml:id="ParlaMint-BG_2022-05-27.u132">
                    <seg xml:id="ParlaMint-BG_2022-05-27.seg545">Благодаря Ви, господин Председател.</seg>
                    <seg xml:id="ParlaMint-BG_2022-05-27.seg546">Уважаеми господин Председател, уважаеми господин Министър! Както и от питането на предходните колеги стана ясно, че туризмът, а то е ясно за всички, е един от най-засегнатите сектори от пандемията от COVID-19 и сега с войната в Украйна последиците за него наистина могат да бъдат катастрофални, ако не бъдат взети навременни мерки.</seg>
                    <seg xml:id="ParlaMint-BG_2022-05-27.seg547">Ключово, за да имаме успешен летен туристически сезон, е да имаме добре планирани маркетингови и рекламни дейности, за да можем да представим България като предпочитана туристическа дестинация на международните пазари.</seg>
                    <seg xml:id="ParlaMint-BG_2022-05-27.seg548">Вчера във Ваши изявления пред българските медии Вие сте заявил, че стартира рекламна кампания на 25 международни туристически пазари, които са важни за България. В мои писмени въпроси към Вас, отнасящи се до проведени обществени поръчки в Министерството на туризма, от Вашите отговори става ясно, че в периода от 13 декември до 19 април, за който период съм задала въпроса, няма проведена нито една открита обществена поръчка, има проведени само обществени поръчки на пряко договаряне основно по изключенията на закона, по изключенията на ЗОП и по реда на Закона за радиото и телевизията, тоест с директно договаряне. Това са 13 проведени, по-скоро директно възложени обществени поръчки, няма да ги изброявам в момента, с телевизии. И също така има пак пряко договорени две поръчки, които касаят българо-немската търговска камара, което е добре, защото се продължава традицията за насърчаване на балнео- и спатуризма.</seg>
                    <seg xml:id="ParlaMint-BG_2022-05-27.seg549">Как точно и с какви дейности предвиждате да се осъществят тези маркетингови компании на тези 25 пазара? Отново ли само с пряко договаряне с телевизиите? Как точно ще ги избирате тези телевизии, има ли методология, какви са очакваните резултати, така че...</seg>
                    <seg xml:id="ParlaMint-BG_2022-05-27.seg550">Защото сте наясно с това, че ако даден рекламен клип се излъчва по телевизията, не означава непременно, че всички, които са го гледали, ще изберат България за място за своята ваканция и почивка. Благодаря.</seg>
                </u>
                <u ana="#chair" n="201141" who="#IvanovMiroslav" xml:id="ParlaMint-BG_2022-05-27.u133">
                    <seg xml:id="ParlaMint-BG_2022-05-27.seg551">Благодаря Ви, госпожо Ангелкова.</seg>
                    <seg xml:id="ParlaMint-BG_2022-05-27.seg552">Господин Министър, заповядайте за отговор.</seg>
                </u>
                <u ana="#regular" n="201142" who="#ProdanovHristo" xml:id="ParlaMint-BG_2022-05-27.u134">
                    <seg xml:id="ParlaMint-BG_2022-05-27.seg553">Благодаря.</seg>
                    <seg xml:id="ParlaMint-BG_2022-05-27.seg554">Уважаеми господин Председател, дами и господа народни представители! Уважаема госпожо Ангелкова, първо, да Ви успокоя, взели сме всички мерки, така че сезонът няма да бъде катастрофален, сезонът ще бъде сравнително добър.</seg>
                    <seg xml:id="ParlaMint-BG_2022-05-27.seg555">Другото, което приветствам, е, че следите обществените поръчки. Виждам, че разбирате от обществени поръчки, и в тази връзка смятам, че трябва да сте наясно, че ако имаше обявена голяма обществена поръчка, нямаше как да се вместим в летния сезон. И точно поради това Вие правилно констатирате, че на база на изключенията, които ни дава Законът, направихме първо рекламната стратегия и кампания за летния сезон, защото знаете, че практически бюджетът на Министерството на туризма и бюджетът на държавата беше приет в края на февруари. Така че с всички законови и възможни средства, с които разполагаме, ние направихме така, че да стартираме наистина една адекватна кампания, която, доколкото е възможно, да помогнем за по-доброто протичане на летния сезон и повече чуждестранни туристи да посетят България.</seg>
                    <seg xml:id="ParlaMint-BG_2022-05-27.seg556">Уважаема госпожо Ангелкова, уважаеми господин Мюмюн, уважаема госпожо Кабак! Както и Вие ме питахте за въпроса, по-конкретно ще Ви кажа какви са мероприятията, които предвиждаме, които правим или които вече сме направили.</seg>
                    <seg xml:id="ParlaMint-BG_2022-05-27.seg557">Първо, телевизионна реклама в 25 държави, както вчера съм казал и както днес казвам пак. Бонуси в техните дигитални платформи, и то наистина едни сериозни бонуси, защото за нас наистина дигиталната реклама също е водеща и важна.</seg>
                    <seg xml:id="ParlaMint-BG_2022-05-27.seg558">За румънската телевизия имахме допълнително бонус – някой известен българин в лайфстайл предаване да направи интервю и да прикани румънските граждани да посетят България. Благодаря на Христо Стоичков, че ни съдейства напълно безплатно да го направи това, защото все пак той е едно познато лице в Румъния, има кръстени стадиони на него. Той е човек и личност, която е уважавана не само в Румъния, а и по целия свят.</seg>
                    <seg xml:id="ParlaMint-BG_2022-05-27.seg559">Предстои мое интервю по линията на бонусите на сключените договори, предстои и мое интервю в RTL, което се излъчва в Германия и в Австрия, и то ще бъде отново с насоченост да кажем истината на немските и на австрийските туристи, а тя е, че България е сигурна и спокойна дестинация.</seg>
                    <seg xml:id="ParlaMint-BG_2022-05-27.seg560">Между другото, господин Мюмюн, от Вас разбрах за информацията, че са прелитали самолети, досега това не го бях чувал. Само бях чувал от турските рибари, че имало мини някъде из Черно море, само че никоя друга официална държавна институция не го е виждала, само турските рибари са ги виждали. Така че това също е фалшива новина и ние се стараем точно тези фалшиви новини да ги опровергаем.</seg>
                    <seg xml:id="ParlaMint-BG_2022-05-27.seg561">Експедиентски турове, които в момента се провеждат или предстоят следващата седмица, с влогъри, блогъри, инфлуенсъри и журналисти от Сърбия, Румъния, Полша, Северна Македония и малко по-късно от Германия. Това е по искане на немската страна – да бъде малко по-късно.</seg>
                    <seg xml:id="ParlaMint-BG_2022-05-27.seg562">Смея да твърдя, че направихме наистина едно много ползотворно посещение в Полша, срещнахме се с полския туристически бизнес. На срещата участваха представители на бизнеса на Полша и на България. Направихме официална среща с държавния секретар, там също призовахме полските граждани да посетят Българското Черноморие.</seg>
                    <seg xml:id="ParlaMint-BG_2022-05-27.seg563">Предстои реципрочно посещение на държавния секретар – господин Гут-Мостови, в България, което ще се случи следващата седмица. Тези дни предстои мое посещение в Германия, на което ще имаме срещи в Бундестага и с местните големи туроператорски турагенции.</seg>
                    <seg xml:id="ParlaMint-BG_2022-05-27.seg564">Съвместната инициатива, за която Вие казахте и сте забелязала, с Българо-германската индустриална камара. Посетихме Сърбия, там също направихме изключително важни срещи, както битови, така и на ниво министри.</seg>
                    <seg xml:id="ParlaMint-BG_2022-05-27.seg565">Предстои посещение в Унгария. Пак по същия начин ще се отнесем изключително сериозно, защото в Унгария също имаме голям потенциал.</seg>
                    <seg xml:id="ParlaMint-BG_2022-05-27.seg566">И предстои едно голямо събитие във връзка с 65-годишнината на курорта „Златни пясъци“, в което съвместно с Външно министерство ще поканим целия дипломатически корпус, тоест посланиците на всичките държави, да посетят нашето Черноморие, да се убедят сами с очите си за сигурността, която сме подсигурили, и да приканят съответно своите народи и туристи да посетят България.</seg>
                </u>
                <u ana="#chair" n="201143" who="#IvanovMiroslav" xml:id="ParlaMint-BG_2022-05-27.u135">
                    <seg xml:id="ParlaMint-BG_2022-05-27.seg567">Благодаря Ви, господин Министър.</seg>
                    <seg xml:id="ParlaMint-BG_2022-05-27.seg568">Имате думата за реплика, госпожо Ангелкова.</seg>
                </u>
                <u ana="#regular" n="201144" who="#AngelkovaNikolina" xml:id="ParlaMint-BG_2022-05-27.u136">
                    <seg xml:id="ParlaMint-BG_2022-05-27.seg569">Благодаря Ви, господин Председател.</seg>
                    <seg xml:id="ParlaMint-BG_2022-05-27.seg570">Господин Министър, благодаря Ви за отговора.</seg>
                    <seg xml:id="ParlaMint-BG_2022-05-27.seg571">Всички ние, които работим в сектор „Туризъм“, искаме да има един успешен летен туристически сезон, и не само летен сезон 2022, но и предстоящият зимен и летен сезон 2023, който, между другото, вече се подготвя и се водят преговорите и за него, както добре Ви е известно.</seg>
                    <seg xml:id="ParlaMint-BG_2022-05-27.seg572">Бих искала да Ви попитам като уточнение кои са тези 25 пазара, на които България ще се рекламира, какъв е бюджетът, който е предвиден за тази телевизионна реклама за всеки един от пазарите и какви са очакваните резултати от тази комуникационна кампания? Тоест колко туристи Вие приблизително, защото знам, че не можете да ми кажете, а и не е редно в момента конкретно, а няма и как, но каква е целта, която сте заложили с тази реклама, особено за основните пазари като Германия, Англия, Полша, Чехия, Унгария казвате – ключовите туристически пазари за България, които са в топ 10? Какъв, освен тези допълнителни бонуси, които са заложени в рекламата с телевизията, предвиждате ли да стартирате открита обществена поръчка за интегрирани комуникационни кампании до края на годината, която да е базирана на цялостен анализ за очакванията и търсенето от страна на туристите, които идват от целевите пазари, туристически, за България, която интегрирана комуникационна кампания да не обхваща само телевизионна реклама, а включително и другите маркетингови средства, за да се рекламира България като предпочитана туристическа дестинация? Благодаря и пожелавам успех на предстоящия летен сезон.</seg>
                </u>
                <u ana="#chair" n="201145" who="#IvanovMiroslav" xml:id="ParlaMint-BG_2022-05-27.u137">
                    <seg xml:id="ParlaMint-BG_2022-05-27.seg573">Благодаря Ви, госпожо Ангелкова.</seg>
                    <seg xml:id="ParlaMint-BG_2022-05-27.seg574">Господин Министър, заповядайте за дуплика, въпреки че по своя характер репликата беше задаване на допълнителни въпроси. Ако имате отговор.</seg>
                </u>
                <u ana="#regular" n="201146" who="#ProdanovHristo" xml:id="ParlaMint-BG_2022-05-27.u138">
                    <seg xml:id="ParlaMint-BG_2022-05-27.seg575">Знам, господин Председател, така беше наистина, но госпожа Ангелкова ги прави тези неща. Аз обаче ще отговоря на всичко – не се притеснявам.</seg>
                    <seg xml:id="ParlaMint-BG_2022-05-27.seg576">Госпожо Ангелкова, Вие сте абсолютно права за начина, по който трябва да се подходи, и ние точно по този път вървим.</seg>
                    <seg xml:id="ParlaMint-BG_2022-05-27.seg577">На първо място, трябва да направим одит на дестинацията, за да може след това да направим един продукт, от който всички да сме доволни. В тази връзка ние вече сме се обърнали към немската компания AVIAREPS, която да изготви одит на дестинацията, и на базата на този одит, естествено, ще обявим голяма обществена поръчка изобщо за рекламната стратегия на България. Така че това ще го направим и следваме пътя, който сме си начертали в Коалиционното споразумение да го вървим, но истината е, че трябва да спазваме всички срокове, които са заложени в Закона.</seg>
                    <seg xml:id="ParlaMint-BG_2022-05-27.seg578">Другото, което беше като въпрос: на кои пазари е стартирала вече телевизионната кампания? С National Geographic Channel във Великобритания, Нидерландия, Норвегия, Дания, Швеция, Унгария, Латвия, Чехия, Франция, Естония, 24 Kitchen – Хърватия, Сърбия, Словения, Турция, България също, Португалия, Нидерландия, Аntena 2 – Румъния, Северна Македония – медийната група, Polsat в Полша, Nova Group в Чехия, RTL – Германия, Австрия, Channel 12 в Израел, Сърбия, Великобритания и така нататък.</seg>
                    <seg xml:id="ParlaMint-BG_2022-05-27.seg579">Общо взето това е отговорът на Вашия въпрос.</seg>
                </u>
                <u ana="#chair" n="201147" who="#IvanovMiroslav" xml:id="ParlaMint-BG_2022-05-27.u139">
                    <seg xml:id="ParlaMint-BG_2022-05-27.seg580">Благодаря Ви, господин Министър.</seg>
                    <seg xml:id="ParlaMint-BG_2022-05-27.seg581">И последният въпрос към Вас, който е от народния представител Славена Точева, е относно настанените украински бежанци.</seg>
                    <seg xml:id="ParlaMint-BG_2022-05-27.seg582">Заповядайте, госпожо Точева.</seg>
                </u>
                <u ana="#regular" n="201148" who="#TochevaSlavena" xml:id="ParlaMint-BG_2022-05-27.u140">
                    <seg xml:id="ParlaMint-BG_2022-05-27.seg583">Благодаря.</seg>
                    <seg xml:id="ParlaMint-BG_2022-05-27.seg584">Уважаеми господин Министър, от Националния кризисен щаб обявиха, че настанените украински бежанци трябва да напуснат хотелите, в които са настанени, до 30 май, докогато ще се изплащат 40-те лева на хотелиерите.</seg>
                    <seg xml:id="ParlaMint-BG_2022-05-27.seg585">Къде ще бъдат настанени тези хора след това и какво ще се случи с резервациите на хотелите, които очакват първите записани туристи, ако от Министерството на туризма не посочат достатъчно места за настаняване?</seg>
                    <seg xml:id="ParlaMint-BG_2022-05-27.seg586">Много въпроси възникват вследствие на Вашите решения. В момента обявихте, че ще запълните цялата държавна леглова база, тоест тя няма да може да се използва от държавните служители, които са заявили желание.</seg>
                    <seg xml:id="ParlaMint-BG_2022-05-27.seg587">Друг въпрос е: как ще бъдат изкарани украинските бежанци, които отказват да напуснат хотелите, в които са настанени?</seg>
                    <seg xml:id="ParlaMint-BG_2022-05-27.seg588">И това, което заявихте, че 40-те лева падат на 15, според Вас хотелиерите съгласни ли са с това и достатъчни ли са те да покрият разходите за нощувка и храноден на украинските бежанци?</seg>
                </u>
                <u ana="#chair" n="201149" who="#IvanovMiroslav" xml:id="ParlaMint-BG_2022-05-27.u141">
                    <seg xml:id="ParlaMint-BG_2022-05-27.seg589">Благодаря Ви, госпожо Точева.</seg>
                    <seg xml:id="ParlaMint-BG_2022-05-27.seg590">Господин Министър, имате думата за отговор.</seg>
                </u>
                <u ana="#regular" n="201150" who="#ProdanovHristo" xml:id="ParlaMint-BG_2022-05-27.u142">
                    <seg xml:id="ParlaMint-BG_2022-05-27.seg591">Благодаря.</seg>
                    <seg xml:id="ParlaMint-BG_2022-05-27.seg592">Уважаеми господин Председател, уважаеми дами и господа народни представители! Уважаема госпожо Точева, явно не сте много добре запозната с процеса по работа с бежанците и овладяване на бежанската криза, затова ще Ви обясня точно какви са ангажиментите на Министерството на туризма.</seg>
                    <seg xml:id="ParlaMint-BG_2022-05-27.seg593">Министерството на туризма отговаря единствено и само за разплащането с хотелиерите по програмата, която беше приета, от 24 февруари до 31 март и за нищо друго. Всичко друго, което касае въпроса с бежанската криза, се управлява и се взема като решение от Националния щаб за бежанците, специално създаден да управлява тази криза.</seg>
                    <seg xml:id="ParlaMint-BG_2022-05-27.seg594">В тази връзка това, което е като ангажимент на Министерството на туризма. Ние изплатихме първата помощ, която касаеше периода от 24 февруари до 31 март. Вече имаме готовите изчисления – тук се забавихме малко повече, защото през април месец беше пик и имаше доста повече бежанци, но вече сме готови с тези изчисления. Намеренията са най-късно в понеделник или вторник да бъде разплатено на хотелиерите и за периода от 1 до 31 април, след което предстои от 1 до 5 юни хотелиерите, които са приели бежанци и през месец май, да подадат своите – да кандидатстват в системата – суми, след което Министерството на туризма да провери и изчисли тези помощи и съответно да плати и за последния период, през който е действала тази програма, тоест от 1 до 31 март. Това, което е ангажимент на Министерството на туризма. Други решения Министерството на туризма по въпроса за бежанците не взема.</seg>
                </u>
                <u ana="#chair" n="201151" who="#IvanovMiroslav" xml:id="ParlaMint-BG_2022-05-27.u143">
                    <seg xml:id="ParlaMint-BG_2022-05-27.seg595">Благодаря Ви, господин Министър.</seg>
                    <seg xml:id="ParlaMint-BG_2022-05-27.seg596">Желаете ли реплика?</seg>
                    <seg xml:id="ParlaMint-BG_2022-05-27.seg597">Имате думата, госпожо Точева.</seg>
                </u>
                <u ana="#regular" n="201152" who="#TochevaSlavena" xml:id="ParlaMint-BG_2022-05-27.u144">
                    <seg xml:id="ParlaMint-BG_2022-05-27.seg598">Господин Министър, какъв ще бъде ангажиментът на Министерството на туризма след края на юни месец, защото всички изчисления сочат, че средствата ще бъдат достатъчни до края на юни? Какво сте предвидили като мерки след това? Благодаря.</seg>
                </u>
                <u ana="#chair" n="201153" who="#IvanovMiroslav" xml:id="ParlaMint-BG_2022-05-27.u145">
                    <seg xml:id="ParlaMint-BG_2022-05-27.seg599">Благодаря Ви, госпожо Точева.</seg>
                    <seg xml:id="ParlaMint-BG_2022-05-27.seg600">Заповядайте за дуплика, господин Министър.</seg>
                </u>
                <u ana="#regular" n="201154" who="#ProdanovHristo" xml:id="ParlaMint-BG_2022-05-27.u146">
                    <seg xml:id="ParlaMint-BG_2022-05-27.seg601">Аз, да си призная, не знам за такива изчисления. След като държавата поема някакъв ангажимент, то тя ще си го изпълни.</seg>
                    <seg xml:id="ParlaMint-BG_2022-05-27.seg602">Така че това, което ние сме приели като решение на Министерския съвет, го изпълняваме безпрекословно до 31 май. След това пак ще има пари, които съответно ще бъдат изплатени по тази линия, като искам да сме наясно, че тези средства ще бъдат по европейските програми, така че българските данъкоплатци няма да бъдат засегнати от плащането на тези средства.</seg>
                </u>
                <u ana="#chair" n="201155" who="#IvanovMiroslav" xml:id="ParlaMint-BG_2022-05-27.u147">
                    <seg xml:id="ParlaMint-BG_2022-05-27.seg603">Благодаря Ви, господин Министър.</seg>
                    <seg xml:id="ParlaMint-BG_2022-05-27.seg604">Това беше и последният въпрос към Вас. Благодарим Ви за участието в днешния парламентарен контрол.</seg>
                    <seg xml:id="ParlaMint-BG_2022-05-27.seg605">Колеги, преминаваме към въпросите към министъра на вътрешните работи господин Бойко Рашков.</seg>
                    <seg xml:id="ParlaMint-BG_2022-05-27.seg606">Първият въпрос е от народния представител Павлин Кръстев – относно действия за оказан натиск и тормоз от страна на Министерството на вътрешните работи по време на предизборната кампания и в изборния ден.</seg>
                    <seg xml:id="ParlaMint-BG_2022-05-27.seg607">Заповядайте, господин Кръстев.</seg>
                </u>
                <u ana="#regular" n="201156" who="#KrastevPavlin" xml:id="ParlaMint-BG_2022-05-27.u148">
                    <seg xml:id="ParlaMint-BG_2022-05-27.seg608">Уважаеми господин Председател, колеги! Господин Министър, пореден въпрос от „Движението за права и свободи“, поредна седмица с надеждата да получим отговор за действия за оказан натиск и тормоз от страна на МВР по време на предизборната кампания и в изборния ден.</seg>
                    <seg xml:id="ParlaMint-BG_2022-05-27.seg609">Господин Министър, на 11 юли 2021 г. в село Черешица, община Кърджали, област Кърджали господин Фейзула Хаджихасан – активист на „Движението за права и свободи“, е извикан в полицията за даване на показания.</seg>
                    <seg xml:id="ParlaMint-BG_2022-05-27.seg610">С намерението да проучим и осветлим всеки един конкретен случай и на основание чл. 91 от Правилника за организацията и дейността на Народното събрание Ви задаваме следните въпроси, на които се надяваме да получим отговор поне този път: на какво законово основание е извикан в полицията? Уведомена ли е прокуратурата и какви са по-нататъшните действия по описания случай?</seg>
                    <seg xml:id="ParlaMint-BG_2022-05-27.seg611">Обръщам внимание, че зададените въпроси са във връзка с евентуални незаконосъобразни действия от страна на органите на МВР или част от тях. Благодаря.</seg>
                </u>
                <u ana="#chair" n="201157" who="#IvanovMiroslav" xml:id="ParlaMint-BG_2022-05-27.u149">
                    <seg xml:id="ParlaMint-BG_2022-05-27.seg612">Благодаря Ви, господин Кръстев.</seg>
                    <seg xml:id="ParlaMint-BG_2022-05-27.seg613">Имате думата за отговор, господин Министър.</seg>
                </u>
                <u ana="#regular" n="201158" who="#RashkovBojko" xml:id="ParlaMint-BG_2022-05-27.u150">
                    <seg xml:id="ParlaMint-BG_2022-05-27.seg614">Уважаеми господин Председател, уважаеми народни представители! Уважаеми господин Кръстев, аз се изненадвам, че поставяте въпроса с такъв увод – че за пореден път въпроси, чакали сте отговор, поне сега да получите такъв. Ако не всеки петък, през седмица давам отговори на всички въпроси, които сте ми поставили.</seg>
                    <seg xml:id="ParlaMint-BG_2022-05-27.seg615">Вероятно искате да отговоря нещо, което Вие искате, без да се интересувате от това каква е фактическата обстановка. Аз се старая да Ви отговарям на въпросите коректно и точно, ползвайки информация, която получавам от областните дирекции на вътрешните работи, където почти по всеки един случай има извършвана, предприемана проверка, която е протекла под ръководството и контрола на съответната прокуратура! И не мога да разбера какво искате да кажа повече от това – държавата разполага с тази информация и аз я поднасям тук публично, в залата.</seg>
                    <seg xml:id="ParlaMint-BG_2022-05-27.seg616">Как така не сме давали отговори, как така не съм отговарял на Ваши въпроси?</seg>
                    <seg xml:id="ParlaMint-BG_2022-05-27.seg617">И тъй като са идентични въпросите, които ми поставяте, в много от случаите, почти в 99%, и отговорите са такива – почти идентични, защото предварително Вие смятате, че въпросът, който ми поставяте, крие някаква действителност, която е в нарушение на Закона, която е в противоречие със Закона, пък в 99%, дори в 100% от случаите се оказва, че самоволни действия – вън от Закона, органите на МВР не са предприемали.</seg>
                    <seg xml:id="ParlaMint-BG_2022-05-27.seg618">Конкретно на въпроса. Както във всеки един такъв въпрос и тук се използва един и същи израз „действия за оказан натиск и тормоз от страна на Министерството на вътрешните работи“.</seg>
                    <seg xml:id="ParlaMint-BG_2022-05-27.seg619">Моля, ако имате конкретни данни за конкретни служители от МВР, които са оказвали такъв незаконен натиск и тормоз върху български граждани, да посочите кои са те, за да можем да ги открием и ако се установи, че наистина има такива действия, да предприемем съответни дисциплинарни мерки.</seg>
                    <seg xml:id="ParlaMint-BG_2022-05-27.seg620">В случай че разполагате с данни, както много пъти съм казвал, за извършено престъпление по повод изборния процес, като, разбира се, предизборна кампания и изборен ден, ще трябва да се информира българската прокуратура, която единствена е компетентна да даде отговор на тези въпроси. Министърът на вътрешните работи не е компетентното длъжностно лице в нашата страна.</seg>
                    <seg xml:id="ParlaMint-BG_2022-05-27.seg621">Но нещо по-конкретно искам да кажа в случая, за който давате гласност в пленарната зала. Бих искал да подчертая, че ако в това, което твърдите бланкетно във всеки един въпрос, се съдържа частица истина, за да може да се защитят правата на гражданите, чиито имена съобщавате тук от трибуната, смятам, че е редно това да се направи – тази информация да се подаде на компетентната прокуратура. Тогава биха могли да се защитят пълноценно, ако са накърнени правата и интересите на български граждани.</seg>
                    <seg xml:id="ParlaMint-BG_2022-05-27.seg622">В момента ние това не можем да направим и не е по силите на който и да е министър на вътрешните работи да предприеме действия, които са от компетентността на друг държавен орган, в конкретния случай – прокуратурата.</seg>
                </u>
                <u ana="#chair" n="201159" who="#IvanovMiroslav" xml:id="ParlaMint-BG_2022-05-27.u151">
                    <seg xml:id="ParlaMint-BG_2022-05-27.seg623">Господин Министър, ако може, конкретно, тъй като вече сме извън времето за отговор.</seg>
                </u>
                <u ana="#regular" n="201160" who="#RashkovBojko" xml:id="ParlaMint-BG_2022-05-27.u152">
                    <seg xml:id="ParlaMint-BG_2022-05-27.seg624">Предполагам, че ще има реплика – ще продължа после.</seg>
                </u>
                <u ana="#chair" n="201161" who="#IvanovMiroslav" xml:id="ParlaMint-BG_2022-05-27.u153">
                    <seg xml:id="ParlaMint-BG_2022-05-27.seg625">Заповядайте, представете отговора. Ще Ви дам малко повече време да отговорите на този въпрос.</seg>
                </u>
                <u ana="#regular" n="201162" who="#RashkovBojko" xml:id="ParlaMint-BG_2022-05-27.u154">
                    <seg xml:id="ParlaMint-BG_2022-05-27.seg626">Благодаря.</seg>
                    <seg xml:id="ParlaMint-BG_2022-05-27.seg627">По този случай, за който питате, действително е получен сигнал от български гражданин, първи букви ще кажа – Ю.Г.Ч., сигналът е отправен към органите на МВР, в който се съобщава, че в някои секции в Кърджали се извършват незаконни действия. Поради тази причина именно съответните служби на МВР са започнали проверка. И дотук не виждам, а и по-натам, никакви нарушения на Закона и никакво ограничаване на правата на българските граждани във връзка с изборния процес. Напротив, при такива сигнали ние сме длъжни да предприемем съответните действия.</seg>
                    <seg xml:id="ParlaMint-BG_2022-05-27.seg628">Представете си например, че не се касае за Ваш симпатизант или член и така нататък, а за някой друг гражданин, който не членува в никаква политическа партия. Вие на същите основания, ако имате такава информация, бихте могли да поставите въпроса тук или пък по-скоро там, където е компетентният орган, който може да реши този въпрос.</seg>
                    <seg xml:id="ParlaMint-BG_2022-05-27.seg629">По случая, по повод на тази информация, която е постъпила в МВР – Кърджали, е регистрирана съответна преписка, уведомена е Районната прокуратура, проверката е проведена под нейно ръководство и в крайна сметка, забележете сега, образувано е досъдебно производство от българската прокуратура.</seg>
                    <seg xml:id="ParlaMint-BG_2022-05-27.seg630">Смятате ли, че министърът на вътрешните работи може да отговаря на въпрос: защо прокуратурата е образувала досъдебно производство? Това е изключителна компетентност и единствено на съответния прокурор. Тоест образуването на досъдебно производство означава, че прокурорът е намерил, че са налице законен повод и достатъчно данни, както казва Наказателно-процесуалният кодекс, за да постави началото на наказателния процес. Аз друго не мога да отговоря на този въпрос.</seg>
                    <seg xml:id="ParlaMint-BG_2022-05-27.seg631">Така че, когато, уважаеми господин Народен представител, започвате да формулирате Вашия въпрос, моля Ви, недейте да използвате израз, че не Ви е отговорено на въпроса за пореден път. Ето, аз за пореден път отговарям коректно: има досъдебно производство по случая. Благодаря за вниманието.</seg>
                </u>
                <u ana="#chair" n="201163" who="#IvanovMiroslav" xml:id="ParlaMint-BG_2022-05-27.u155">
                    <seg xml:id="ParlaMint-BG_2022-05-27.seg632">Благодаря Ви, господин Министър.</seg>
                    <seg xml:id="ParlaMint-BG_2022-05-27.seg633">Заповядайте, за реплика, господин Кръстев.</seg>
                </u>
                <u ana="#regular" n="201164" who="#KrastevPavlin" xml:id="ParlaMint-BG_2022-05-27.u156">
                    <seg xml:id="ParlaMint-BG_2022-05-27.seg634">Благодаря, господин Председател.</seg>
                    <seg xml:id="ParlaMint-BG_2022-05-27.seg635">Не мога да благодаря на господин Рашков, защото отговорът е незадоволителен, както винаги.</seg>
                    <seg xml:id="ParlaMint-BG_2022-05-27.seg636">Очакван отговор от наша страна, но неочакван отговор от съответното лице, което ни е помолило да Ви попитаме за това какво се е случило през изминалата година?</seg>
                    <seg xml:id="ParlaMint-BG_2022-05-27.seg637">Вие май все още не разбирате, господин Министър, че такива действия е имало и те са били незаконосъобразни. Дори 1% да е, те са били незаконосъобразни! Тези хора са били репресирани, както са били репресирани в онези – как да ги нарека, мракобесни времена, комунистически, и може би някой си мисли, че все още не сме в XXI век, в годините, когато „Движението за права и свободи“ е довело демокрацията в България, така да се каже, че ще продължи да отстоява правата на българските граждани.</seg>
                    <seg xml:id="ParlaMint-BG_2022-05-27.seg638">Само да Ви напомня – не забравяйте, че „Движението за права и свободи“ ще го има и занапред, за да може да спира такива действия, било то от министри или от някои самозабравили се, за да не се повтарят онези страшни за България времена, а да продължим да живеем в демокрация.</seg>
                    <seg xml:id="ParlaMint-BG_2022-05-27.seg639">Моля Ви, отговорете ми на другия въпрос, който е зададен на 18 февруари 2022 г., за който казвате, че не отговаряте на въпроси. Искали сме Ви документи – Вие все още не сте ни ги предоставили. Преди малко чухме от председателя на Народното събрание за писмени отговори, които са получени за въпроси, които са зададени след нашите въпроси, а нашите въпроси са на изчакване. Знаете какви са сроковете за отговори. Очаквам да ми предоставите документите и да ми отговорите и на този въпрос. Благодаря.</seg>
                </u>
                <u ana="#chair" n="201165" who="#IvanovMiroslav" xml:id="ParlaMint-BG_2022-05-27.u157">
                    <seg xml:id="ParlaMint-BG_2022-05-27.seg640">Благодаря Ви, господин Кръстев.</seg>
                    <seg xml:id="ParlaMint-BG_2022-05-27.seg641">Желаете ли дуплика, господин Министър?</seg>
                    <seg xml:id="ParlaMint-BG_2022-05-27.seg642">Заповядайте, имате думата.</seg>
                </u>
                <u ana="#regular" n="201166" who="#RashkovBojko" xml:id="ParlaMint-BG_2022-05-27.u158">
                    <seg xml:id="ParlaMint-BG_2022-05-27.seg643">Благодаря, господин Председател.</seg>
                    <seg xml:id="ParlaMint-BG_2022-05-27.seg644">Ето как от един, бих казал, елементарен случай, по повод на който, при наличието на законови предпоставки е образувано досъдебно производство, се правят генерални политически изводи, че едва ли не заради това, че полицейските разследващи органи и прокуратурата са започнали такива действия, някой напомнял за мракобесни времена от преди 30 – 40 години.</seg>
                    <seg xml:id="ParlaMint-BG_2022-05-27.seg645">Много Ви моля, между двете събития, между двата факта няма абсолютно нищо общо. Затова защото в нашата Конституция от 1991 г. и в преамбюла, и в чл. 4, ал. 1 е записано много ясно и лесно разбираемо, че България е правова държава. Тя се упражнява съобразно законите и Конституцията на държавата. Това означава правова държава.</seg>
                    <seg xml:id="ParlaMint-BG_2022-05-27.seg646">Вие, надявам се, не желаете, когато постъпят данни за престъпление в съответните държавни органи, щом се касае за Ваш симпатизант, член и така нататък да не се образуват наказателни дела. Това не е атрибут на правовата държава. Мисля, че не се нуждае от по-нататъшни обяснения. Кой ще го има, кой няма да го има – това не е важно. Важното е, че трябва да я има правовата държава. Оставете, че Вие сте вечни, а пък аз или такива като мен не сме. Оставете го това настрана. Не е важно това. Важното е обаче всички да имаме достойнството и честта да правим България правова държава, като съобразяваме действията си със съответните правни норми.</seg>
                    <seg xml:id="ParlaMint-BG_2022-05-27.seg647">Човекът, за когото ме питате тук – давам разяснение в пленарната зала – е извършил действия, които са забелязани от други български граждани, и тази информация те са я предоставили на полицейските органи на прокуратурата. Нищо друго не е оставало освен тези органи да изпълнят своите законови задължения и да започнат разследване. И никой не казва, че в резултат на това досъдебно производство обезателно някой ще бъде осъден например, защото е член или симпатизант на „Движението за права и свободи“. Няма такова нещо. Благодаря Ви.</seg>
                </u>
                <u ana="#chair" n="201167" who="#IvanovMiroslav" xml:id="ParlaMint-BG_2022-05-27.u159">
                    <seg xml:id="ParlaMint-BG_2022-05-27.seg648">Благодаря Ви, господин Министър.</seg>
                    <seg xml:id="ParlaMint-BG_2022-05-27.seg649">Колеги, преминаваме към следващия въпрос, той е от народния представител Рамадан Аталай относно действия за оказан натиск и тормоз от страна на Министерството на вътрешните работи по време на предизборната кампания в изборния ден.</seg>
                    <seg xml:id="ParlaMint-BG_2022-05-27.seg650">Господин Аталай, имате думата да развиете въпроса си – заповядайте.</seg>
                </u>
                <u ana="#regular" n="201168" who="#AtalayRamadan" xml:id="ParlaMint-BG_2022-05-27.u160">
                    <seg xml:id="ParlaMint-BG_2022-05-27.seg651">Благодаря Ви, господин Председател.</seg>
                    <seg xml:id="ParlaMint-BG_2022-05-27.seg652">Господин Министър, ако минете малко по-напред, може би разговорът ще бъде по-приятен и по-директен. Така много назад останахте.</seg>
                </u>
                <u ana="#regular" n="201169" who="#RashkovBojko" xml:id="ParlaMint-BG_2022-05-27.u161">
                    <seg xml:id="ParlaMint-BG_2022-05-27.seg653">Така се чувствам удобно.</seg>
                </u>
                <u ana="#regular" n="201170" who="#AtalayRamadan" xml:id="ParlaMint-BG_2022-05-27.u162">
                    <seg xml:id="ParlaMint-BG_2022-05-27.seg654">Дано, дано да се чувствате удобен. Защото и аз се чувствам удобен.</seg>
                    <seg xml:id="ParlaMint-BG_2022-05-27.seg655">Господин Министър, ние с Вас се познаваме от дълги години. Не мога да кажа, че сме приятели, но не сме и врагове. Имало е ситуации, когато сме се срещали и във Вашия кабинет. Имало е време, когато Вие се чувствахте огорчен, унизен поради нарушаване на законите от страна на предишните управляващи и ние тогава с Вас дълго сме водили разговор за нарушаването на законите.</seg>
                    <seg xml:id="ParlaMint-BG_2022-05-27.seg656">Сега с въпросите, които задава „Движението за права и свободи“, се чувстваме толкова огорчени, унизени, особено хората, върху които бяха наложени, да не казвам натиск, онези неправилни действия въз основа, на които Вие повлияхте върху изборния процес в България.</seg>
                    <seg xml:id="ParlaMint-BG_2022-05-27.seg657">Господин Рашков, ако ще ми отговорите по същия начин, както досега отговаряте, няма да задам въпрос. Направи ми впечатление обаче, да Ви кажа, предишния път, когато се нажежи обстановката, аз исках да взема думата, да свалим напрежението, Вие така победоносно тръгнахте оттук не към която и да е политическа формация, а към националистическата политическа формация. Не вярвам да сте търсили защита от тях, но моят въпрос е: защо примерно само имате информация за „Движението за права и свободи“, за членовете на „Движението за права и свободи“, за кандидатите, за общинските председатели? Тук, на първия въпрос за Али Байрям, мисля, че в Пловдив всичките го познават, Вие може би и преди го познавате, защо – ако наистина смятате, че всичко това, което се случва, не е нарушение на Закона, защо ние тогава 35 народни представители всеки ден се опитваме да Ви задаваме един и същи въпрос: нарушен ли е Законът, има ли натиск върху политическа формация, и то политическата формация е „Движението за права и свободи“?</seg>
                    <seg xml:id="ParlaMint-BG_2022-05-27.seg658">Над 20 хиляди човека са, които по една или друга причина им е наложено – хайде според Вас не е натиск, не е тормоз – какво им е наложено? Знаете ли какво е наложено? Страхът. Страхът, господин Министър. Унижението, господин Министър. Защото Вие, когато бяхте в оня кабинет, когато се срещнахме и когато от страна на ГЕРБ върху Вас не Ви даваха възможност да работите със законовите форми от институцията, която заемахте, и Вие имахте същото унижение, същото омерзение, което и ние изпитваме сега. Знам, че няма да ми отговорите на този въпрос, но ще си запазя правото да задам същия въпрос, когато дойде ред и за другия наш колега, народен представител, който също е привикан в полицията. Кажете ми кой от политическа партия, от „Да, България“, от други политически формации през това време има такава информация? Те няма да се оплакват, че на тях не им е наложен натиск, защото не е направено. Благодаря Ви.</seg>
                </u>
                <u ana="#chair" n="201171" who="#IvanovMiroslav" xml:id="ParlaMint-BG_2022-05-27.u163">
                    <seg xml:id="ParlaMint-BG_2022-05-27.seg659">Благодаря Ви, господин Аталай.</seg>
                    <seg xml:id="ParlaMint-BG_2022-05-27.seg660">Господин Министър, имате думата за отговор.</seg>
                    <seg xml:id="ParlaMint-BG_2022-05-27.seg661">Въпросът на господин Аталай касае господин Али Байрям.</seg>
                </u>
                <u ana="#regular" n="201172" who="#RashkovBojko" xml:id="ParlaMint-BG_2022-05-27.u164">
                    <seg xml:id="ParlaMint-BG_2022-05-27.seg662">Благодаря, господин Председател.</seg>
                    <seg xml:id="ParlaMint-BG_2022-05-27.seg663">Уважаеми народни представители! Уважаеми господин Аталай, да, така е. Съгласен съм, ние се познаваме твърде отдавна с Вас. Също съвсем спокойно отговарям на всички въпроси, които Вие ми поставяте. Проблемът според мен идва оттам, че Вие от поведение, което е станало обект на внимание на полицейските органи и на Прокуратурата в Република България, правите политически изводи.</seg>
                    <seg xml:id="ParlaMint-BG_2022-05-27.seg664">Смея да Ви уверя, че в действията си органите на Министерството на вътрешните работи не са делили хората на такива членове, симпатизанти от „Движението за права и свободи“, или от някоя от другите политически партии, в момента представени в Народното събрание. Това го заявявам най-отговорно.</seg>
                    <seg xml:id="ParlaMint-BG_2022-05-27.seg665">Вие ме питате по случаи, в които ние – стараейки се да защитите тези хора по съответен политически начин само, аз съм принуден просто да Ви изложа информация, която е друга гледна точка. Не мога да спестя тези факти, които са установявали към онзи момент, преди близо година, служителите на Министерството на вътрешните работи.</seg>
                    <seg xml:id="ParlaMint-BG_2022-05-27.seg666">По този случай, за който ме питате, или по-скоро – Вие не развихте изцяло въпроса, но тъй като те са еднакви, отговарям: разликата е само това, че се касае за друго населено място и фактическата обстановка се различава в някои хипотези, в някои случаи.</seg>
                    <seg xml:id="ParlaMint-BG_2022-05-27.seg667">Тук ще Ви кажа, че е получена информация в Икономическа полиция на Областна дирекция на МВР – Пловдив, за това, че са предприети действия и подготовка за такива за разпределяне на парични средства за агитиране и купуване на гласове за парламентарните избори на 11 юли. Постъпвайки тази информация в тази дирекция, съответните служители са длъжни да извършат проверка, както когато постъпи информация за някой друг вид престъпление. По същия начин процедират.</seg>
                    <seg xml:id="ParlaMint-BG_2022-05-27.seg668">Нека да не мислим, че полицейските органи ще предприемат избирателно действия в зависимост от това – лицето, за което е постъпило информацията, от коя политическа формация е, партия е. Ако ние това допуснем – това ще ни върне, някъде много назад в историята, което е опасно.</seg>
                    <seg xml:id="ParlaMint-BG_2022-05-27.seg669">Иначе, служителите на МВР, прокуратурата, те са органи, които имат за основна задача, задължения, правомощия при постъпили данни за извършено престъпление, каквото и да е, да предприемат действия в съответствия или в рамките на техните определени в Закона права и задължения. В противен случай ще ги обвиним в бездействие, което, мисля, че и в конкретния случай, и в много други случаи не можем да кажем, че са налице такива факти.</seg>
                    <seg xml:id="ParlaMint-BG_2022-05-27.seg670">След като са получили тези данни и са регистрирали съответна преписка в Областната дирекция на МВР в Пловдив, материалите, които са събрани, са докладвани в прокуратурата. Не на мен, не някой друг. Така че някакви политически действия в тази насока, ако не бяхте попитали, въобще нямаше да се интересувам и нямаше да знам, че съществува такъв случай, камо ли да имам някакъв ангажимент, непременно да се разследва, непременно да се провери гражданинът Х от Пловдив, който например е Ваш симпатизант, член или дори кандидат за народен представител. Няма такова нещо.</seg>
                    <seg xml:id="ParlaMint-BG_2022-05-27.seg671">Прокуратурата на базата на този доклад, който е направен от Икономическа полиция по този случай, е разпоредила да се извърши проверка. По силата на нашите закони тези указания, които се дават от прокуратурата, са задължителни за служителите на МВР. Не можем да искаме от тях да не ги изпълнят.</seg>
                    <seg xml:id="ParlaMint-BG_2022-05-27.seg672">Именно по този повод гражданинът, за който питате и твърдите, че спрямо него са упражнили тормоз и така нататък, е бил съответно призован, за да даде информация, разбира се, ако желае, във връзка с този случай за неговото изясняване. Това е случаят. </seg>
                    <kinesic type="kinesic">
                        <desc>(Председателят дава сигнал, че времето е изтекло.)</desc></kinesic>
                    <seg xml:id="ParlaMint-BG_2022-05-27.seg673">Оттук нататък, след като са изпълнени указанията на наблюдаващия прокурор, този материал, тази преписка е изпратена на Районна прокуратура в Пловдив, която не е образувала досъдебно производство, тоест нямаме стартиран наказателен процес, тъй като от всички факти, събрани от полицията, не се установява да има данни за извършено престъпление от общ характер. Това е случаят. Благодаря Ви.</seg>
                </u>
                <u ana="#chair" n="201173" who="#IvanovMiroslav" xml:id="ParlaMint-BG_2022-05-27.u165">
                    <seg xml:id="ParlaMint-BG_2022-05-27.seg674">Благодаря Ви, господин Министър.</seg>
                    <seg xml:id="ParlaMint-BG_2022-05-27.seg675">Господин Аталай, за реплика – имате думата.</seg>
                </u>
                <u ana="#regular" n="201174" who="#AtalayRamadan" xml:id="ParlaMint-BG_2022-05-27.u166">
                    <seg xml:id="ParlaMint-BG_2022-05-27.seg676">Благодаря Ви, господин Председател.</seg>
                    <seg xml:id="ParlaMint-BG_2022-05-27.seg677">Господин Министър, именно с Вашия отговор Вие потвърдихте това, което изложих аз преди да задам въпроса. Получена е информация, и то, пак Ви казвам, информациите са само за членовете на „Движението за права и свободи“ и свързани хора с „Движението за права и свободи“. Изчетохте или не казахте тук, че цялостната процедура от онези, които по една или друга причина, Вие ползвате думата ксерокс, са писали доносите. По този начин са събрани информациите, привикани са лидерите, привикани са хората, които организират изборите, и впоследствие, ето виждате, Вие сам казвате, че няма повдигнато обвинение. Прекратено е делото. Но изборите, господин Министър, минаха ли? Минаха. Резултатите – Вие повлияхте ли върху резултатите, с тези Ваши действия?! Разбира се, Вие не сте виновен. Вие казвате, че не сте им разпоредили. Резултатите виждате ли ги, днес в парламента как са разпределени политическите формации? Разпределени политически формации и Вие се хвалите с това, което е парламентът в момента. Но резултатите, които ги виждаме от гледна точка на некомпетентността, която докарахте в парламента, ще носите ли политическата отговорност?</seg>
                    <seg xml:id="ParlaMint-BG_2022-05-27.seg678">Или Вие създадохте една такава база, казахте – дано да не се върнем през онези години, когато да нарушаваме законите. Вие съзнателно или несъзнателно повлияхте върху изборния процес. Резултатите днес – чак стигнахме до инфлацията, а мога да Ви развивам още тази теория и тя е права, праведна, виждаме я днес тук.</seg>
                    <seg xml:id="ParlaMint-BG_2022-05-27.seg679">Иначе мисля, че имате и достатъчно похвали, господин Министър, че постигнахте добри резултати, налагайки определени действия върху определени политически формации. Вие казахте, че сте намалили купуването на гласовете.</seg>
                    <seg xml:id="ParlaMint-BG_2022-05-27.seg680">Ако искате, минете и питайте. Аз съм 25 години в този парламент. Сигурно съм направил над 30 – 40 избора. Виждате ли – имам ли вид на човек, който да съм купувал гласове? Излезте и го кажете, ако е да, ако си свършил тази работа. Аз с чисто сърце от тази трибуна мога да го кажа, затова, защото говорите безотговорно и действията са Ви безотговорни, и на всичките Ви служби. Така няма да излезе България на прав път, да знаете. Благодаря Ви. </seg>
                    <kinesic type="kinesic">
                        <desc>(Ръкопляскания от ДПС.)</desc></kinesic>
                </u>
                <u ana="#chair" n="201175" who="#IvanovMiroslav" xml:id="ParlaMint-BG_2022-05-27.u167">
                    <seg xml:id="ParlaMint-BG_2022-05-27.seg681">Благодаря, господин Аталай.</seg>
                    <seg xml:id="ParlaMint-BG_2022-05-27.seg682">Желаете ли дуплика? Имате думата за дуплика, господин Министър, заповядайте. </seg>
                    <vocal type="noise">
                        <desc>(Реплика от „Продължаваме Промяната“. Шум и реплики от ДПС.)</desc></vocal>
                    <seg xml:id="ParlaMint-BG_2022-05-27.seg683">Господин Хамид, ако обичате не с обиди към колегите. Не съм чул какво се е казало, но…</seg>
                    <seg xml:id="ParlaMint-BG_2022-05-27.seg684">Заповядайте, господин Министър.</seg>
                    <seg xml:id="ParlaMint-BG_2022-05-27.seg685">Господин Хамид!</seg>
                </u>
                <u ana="#regular" n="201176" who="#RashkovBojko" xml:id="ParlaMint-BG_2022-05-27.u168">
                    <seg xml:id="ParlaMint-BG_2022-05-27.seg686">Уважаеми господин Председател, уважаеми народни представители!</seg>
                </u>
                <u ana="#regular" n="201177" who="#HamidHamid" xml:id="ParlaMint-BG_2022-05-27.u169">
                    <seg xml:id="ParlaMint-BG_2022-05-27.seg687">Кой се обажда?</seg>
                </u>
                <u ana="#chair" n="201178" who="#IvanovMiroslav" xml:id="ParlaMint-BG_2022-05-27.u170">
                    <seg xml:id="ParlaMint-BG_2022-05-27.seg688">Не е тенденциозно към Вас.</seg>
                    <seg xml:id="ParlaMint-BG_2022-05-27.seg689">Извинявайте, господин Министър.</seg>
                    <seg xml:id="ParlaMint-BG_2022-05-27.seg690">Наистина не съм чул. Дори да е колега от моята група, ако го бях чул, щях да му направя забележка.</seg>
                </u>
                <u ana="#regular" n="201179" who="#HamidHamid" xml:id="ParlaMint-BG_2022-05-27.u171">
                    <seg xml:id="ParlaMint-BG_2022-05-27.seg691">От Вашата група е – да.</seg>
                </u>
                <u ana="#chair" n="201180" who="#IvanovMiroslav" xml:id="ParlaMint-BG_2022-05-27.u172">
                    <seg xml:id="ParlaMint-BG_2022-05-27.seg692">Не е тенденциозно към Вас, моля Ви, не го приемайте лично. Просто чух Вие какво казахте. Няма да го споделям оттук. Да запазим добрия тон.</seg>
                    <seg xml:id="ParlaMint-BG_2022-05-27.seg693">Господин Министър, заповядайте.</seg>
                </u>
                <u ana="#regular" n="201181" who="#RashkovBojko" xml:id="ParlaMint-BG_2022-05-27.u173">
                    <seg xml:id="ParlaMint-BG_2022-05-27.seg694">Аз също апелирам към това. Както виждате, говорим спокойно и благодаря и на народния представител Рамадан Аталай.</seg>
                    <seg xml:id="ParlaMint-BG_2022-05-27.seg695">Искам да кажа следното: пак ще повторя, че няма действия на Министерството на вътрешните работи, които да са насочени само и единствено към „Движението за права и свободи“, миналата година на двата избора – юли и ноември.</seg>
                    <seg xml:id="ParlaMint-BG_2022-05-27.seg696">Тъй като ме питате, ще повторя още веднъж, за конкретни случаи аз Ви запознавам – те са така, няма друга възможност. Не може по всеки сигнал, който постъпи в МВР или в прокуратурата, задължително да се образува наказателно производство. Нашият закон е направен по такъв начин, че само в определени случаи, при наличието на определени предпоставки, е допустимо да започне наказателен процес. И когато при тези проверки, с които аз Ви запознавам, най-общо, се съберат материали и може да се направи извод, че е извършено престъпление, се извършва производство. Ако не се съберат – не се образува производство. И това се отнася не само за случаите за така наречените предизборни престъпления против политическите права на гражданите по повод изборите – купуване и продаване на гласове. Не, това са изискванията на Закона в абсолютно всички случаи на извършени престъпления, подлежащи на разследване по нашия Наказателно-процесуален кодекс.</seg>
                    <seg xml:id="ParlaMint-BG_2022-05-27.seg697">Така че от този конкретен, а и от някои други случаи, моля, не правете погрешни изводи, тъй като това са погрешни изводи, че, виждате ли, производството не е образувано, респективно преписката е прекратена, следователно действието на полицията е тенденциозно. Няма такова нещо. Уверявам Ви – няма подобно нещо.</seg>
                    <seg xml:id="ParlaMint-BG_2022-05-27.seg698">Иначе прокуратурата ще бъде непрекъснато, така да се каже, на обстрел, защото тя прекратява преписките, а не органите на МВР, а тя прекратява или пък образува производства само тогава, когато са налице законовите предпоставки за това.</seg>
                    <seg xml:id="ParlaMint-BG_2022-05-27.seg699">Нека от тази трибуна да не учим прокуратурата как да си върши работата. Благодаря Ви.</seg>
                </u>
                <u ana="#chair" n="201182" who="#IvanovMiroslav" xml:id="ParlaMint-BG_2022-05-27.u174">
                    <seg xml:id="ParlaMint-BG_2022-05-27.seg700">Благодаря Ви, господин Министър.</seg>
                    <seg xml:id="ParlaMint-BG_2022-05-27.seg701">Заповядайте, господин Анастасов – имате думата за процедура.</seg>
                </u>
                <u ana="#regular" n="201183" who="#AnastassovStanislav" xml:id="ParlaMint-BG_2022-05-27.u175">
                    <seg xml:id="ParlaMint-BG_2022-05-27.seg702">Уважаеми господин Председател, процедурата ми е към Вас. Не се притеснявайте – не е към господин Рашков.</seg>
                    <seg xml:id="ParlaMint-BG_2022-05-27.seg703">Тъй като един анонимен колега в залата посмя да подвикне по адрес на господин Аталай, ние не го видяхме, тъй като просто ъгълът е такъв, ще помоля същия колега, който не посмя втори път да си потвърди анонимното подвикване, или да излезе тук да се извини на господин Аталай, ако не го направи – в противен случай, господин Председател, моля Ви по смисъла на Закона укриването на данни за престъпление също е престъпление. Да прегледаме записите и да уведомим прокуратурата, че съответният колега знае нещо, което цялата зала не знае.</seg>
                    <seg xml:id="ParlaMint-BG_2022-05-27.seg704">Има възможност колегата сега да го направи. Имате възможност Вие също, да го приканим. Ако не – да уведомим прокуратурата и съответният колега да върви по върховенството на закона. Благодаря Ви. </seg>
                    <kinesic type="kinesic">
                        <desc>(Ръкопляскания от ДПС.)</desc></kinesic>
                </u>
                <u ana="#chair" n="201184" who="#IvanovMiroslav" xml:id="ParlaMint-BG_2022-05-27.u176">
                    <seg xml:id="ParlaMint-BG_2022-05-27.seg705">Благодаря, господин Анастасов.</seg>
                    <seg xml:id="ParlaMint-BG_2022-05-27.seg706">Аз приканвам колегите да се въздържат от каквито и да е квалификации към когото и да е в залата. Записите са публични, така че всеки един може да ги прегледа, ако действително… </seg>
                    <vocal type="noise">
                        <desc>(Шум и реплики от ДПС.)</desc></vocal>
                    <seg xml:id="ParlaMint-BG_2022-05-27.seg707">Аз казвам, че са публични, и всеки може да ги прегледа и да представи данни към прокуратурата, ако прецени, че има извършено престъпление, господин Анастасов. А колегата, вярвам, че ще се извини на господин Аталай, ако действително е отправил реплики към него.</seg>
                    <seg xml:id="ParlaMint-BG_2022-05-27.seg708">Минаваме към следващия въпрос. Той също е от господин Рамадан Аталай.</seg>
                    <seg xml:id="ParlaMint-BG_2022-05-27.seg709">Заповядайте – имате думата да развиете въпроса си.</seg>
                </u>
                <u ana="#regular" n="201185" who="#AtalayRamadan" xml:id="ParlaMint-BG_2022-05-27.u177">
                    <seg xml:id="ParlaMint-BG_2022-05-27.seg710">Благодаря, господин Председател.</seg>
                    <seg xml:id="ParlaMint-BG_2022-05-27.seg711">Господин Министър, разбира се, и вторият въпрос няма да го прочета. Даже си мислех да извикам онези три или четири наши служителки, които дълго време се занимаваха с проучване, с търсене, с начин как да напишат тези въпроси, за да ги зададем. И Вие виждате и, може би, всички народни представители виждат, че всички тези въпроси, които са зададени, смисълът е съвсем друг и целта е какво и Вие сте го разбрали, но след като попаднахте в тази въртележка, се чудим в момента как да се излезе от тази ситуация, за което, разбира се, че „Движението за права и свободи“ нямаме никаква вина. Защото, когато се правеше това нещо, господин Министър, нали Вие сте го разпоредили или не, аз не търся отговор на този въпрос, но достигаме до въпроса, до манталитета, до характера, до онази ситуация на избирателя ни, където през дългите години на живот винаги по една или друга причина са били притеснявани, унизени, омерзени.</seg>
                    <seg xml:id="ParlaMint-BG_2022-05-27.seg712">Именно това ни кара нас да реагираме по този начин, за да не се наложи страхът от нарушаването на Закона, така, както е било нарушавано от дълги години, така, както и сега продължават да нарушават закона, и то от премиера.</seg>
                    <seg xml:id="ParlaMint-BG_2022-05-27.seg713">Затова, господин Министър, нямаме доверие и към онези институции, които трябваше да въведат законността, реда, защото сметнахте, че по време на изборите целесъобразността е много по важна, отколкото законосъобразността.</seg>
                    <seg xml:id="ParlaMint-BG_2022-05-27.seg714">И тук за втория ми въпрос, който Ви задаваме, става въпрос за Танер Али – един човек, който е бил четири мандата кмет на община и кандидат народен представител пак в област Пловдив.</seg>
                    <seg xml:id="ParlaMint-BG_2022-05-27.seg715">Вие като се каже Пловдив, във Вашата представа веднага възникват ред други виждания за този избирател, който е отделен в един квартал. Ама никой не иска да отиде да заживее като тях. Никой не иска да отиде, да влезе вътре, да им разбере манталитета. Никой от всички нас – тук присъстващите, освен „Движението за права и свободи“ не стъпва в тази територия, с цел да можем да им направим някоя улица или някоя канализация.</seg>
                    <seg xml:id="ParlaMint-BG_2022-05-27.seg716">А какво ще кажете за онези населени места, примерно Ви казвам Мулдава, ако се сещате – местният кмет. Ами всички селски кметове са извикани, господин Министър. Ти, когато извикаш първия в селото – селския кмет, как мислиш, че ще се отразява на изборния процес впоследствие?! С това решавате купуването на гласовете! С това решихте – какъв проблем решихте?</seg>
                    <seg xml:id="ParlaMint-BG_2022-05-27.seg717">Затова, господин Министър, може да съм емоционален. Емоционален съм, защото знам, че Вие сте упорит човек, но този реваншизъм или онази омраза, онова унижение, онова нещо, което беше наложено върху Вас през последните години, не е необходимо да го прехвърлите и да го разпределите към другите.</seg>
                    <seg xml:id="ParlaMint-BG_2022-05-27.seg718">Затова ми е и така, и с мъка Ви го разказвам. Казвам Ви го с ясното съзнание, че българската общественост трябва да знае, че ако не спазим законите, ако в този парламент влязат все още хора, които не влизат в дълбочина, в осъзнаване на нещата, а се усмихват на всяко нещо, което им се каже сериозно – съжалявам, така ще бъде. Очаквам поне един смислен отговор, без да навлезете в правната сфера и да обучавате народните представители от ДПС как не сме знаели да задаваме въпроси, защото ние знаем онова, което знаем, но другите и това не знаят. Благодаря Ви. </seg>
                    <kinesic type="kinesic">
                        <desc>(Ръкопляскания от ДПС.)</desc></kinesic>
                </u>
                <u ana="#chair" n="201186" who="#IvanovMiroslav" xml:id="ParlaMint-BG_2022-05-27.u178">
                    <seg xml:id="ParlaMint-BG_2022-05-27.seg719">Благодаря Ви, господин Аталай.</seg>
                    <seg xml:id="ParlaMint-BG_2022-05-27.seg720">Имате думата за отговор, господин Министър.</seg>
                    <seg xml:id="ParlaMint-BG_2022-05-27.seg721">Случаят касае господин Танер Али.</seg>
                    <seg xml:id="ParlaMint-BG_2022-05-27.seg722">Надявам се, че правилно произнесох името на господина.</seg>
                    <seg xml:id="ParlaMint-BG_2022-05-27.seg723">Имате думата за отговор – заповядайте.</seg>
                </u>
                <u ana="#regular" n="201187" who="#RashkovBojko" xml:id="ParlaMint-BG_2022-05-27.u179">
                    <seg xml:id="ParlaMint-BG_2022-05-27.seg724">Уважаеми господин Председател, уважаеми народни представители! Уважаеми господин Аталай, имате няколко въпроса, във връзка с граждани, живеещи в Пловдивска област. Един от тях е този господин Танер Али. Да, той е бил кандидат за народен представител. Вярно е, че са предприети съответни действия и ще Ви кажа защо.</seg>
                    <seg xml:id="ParlaMint-BG_2022-05-27.seg725">Не смятам, че има данни да се твърди за оказван тормоз върху този човек, както и върху който и да е друг, по случаите, за които са ми задавали вече десетки въпроси.</seg>
                    <seg xml:id="ParlaMint-BG_2022-05-27.seg726">Информацията, която е получена в Областна дирекция на вътрешните работи в Пловдив, е относно също така разпределяне на средства за купуване на гласове за парламентарните избори миналата година.</seg>
                    <seg xml:id="ParlaMint-BG_2022-05-27.seg727">Тъй като веднъж или два пъти тук беше подчертано кой е внесъл Проекта за изменение и допълнение в Наказателния кодекс, с който се инкриминира купуването и продаването на гласове. Това, че вносител тогава, извинете, аз не съм бил, но го чух от Ваш депутат от „Движението за права и свободи“ обстоятелството, че някой от тази парламентарна група е внесъл този законопроект, е похвално, но съвсем не означава, че оттук нататък всеки е свободен да купува и продава гласове, защото, видите ли, е написал, внесъл и е приет такъв закон. Напротив, всички трябва да спазваме тези закони, иначе се носи наказателна отговорност и то, забележете, независимо дали става дума от един гражданин, който не членува в политическа партия, който е безпартиен, или става дума за член на определена партия, или дали става дума за кандидат за народен представител, включително дори и да е народен представител.</seg>
                    <seg xml:id="ParlaMint-BG_2022-05-27.seg728">Нека да не задълбочавам проблема, въпроса с това, че във всички случаи законът предвижда възможност за търсене на съответна наказателна отговорност и от лица с имунитет, каквито са кандидатите за народни представители в съответния период плюс тези, които са вече регистрирани като народни представители. Става дума за извършване на престъпления от общ характер, при които случаи действително и лице с имунитет може да бъде обвинено при определени условия, включително и задържано.</seg>
                    <seg xml:id="ParlaMint-BG_2022-05-27.seg729">Тук не се е стигнало до подобни драстични действия и решения на съответните и компетентни органи. Информацията, която е постъпила в Областна дирекция на МВР – Пловдив, е послужила най-напред, за да се заведе съответен документ, съответна преписка там – имаме номера, разбира се, на 2 юли. На 2 юли 2021 г.! Тези материали са докладвани на прокуратурата, прокуратурата е разпоредила проверка. Разпоредила е проверка, следователно действията на полицията не са тенденциозно насочени към „Движението за права и свободи“, а да си свършат работата, тъй като прокуратурата е счела, че са налице предпоставки за предприемането на такива порочни действия.</seg>
                    <seg xml:id="ParlaMint-BG_2022-05-27.seg730">Да не ми е изтекло времето, господин Председател?</seg>
                </u>
                <u ana="#chair" n="201188" who="#IvanovMiroslav" xml:id="ParlaMint-BG_2022-05-27.u180">
                    <seg xml:id="ParlaMint-BG_2022-05-27.seg731">Да, господин Министър, около 40 секунди сме над допустимото време вече.</seg>
                </u>
                <u ana="#regular" n="201189" who="#RashkovBojko" xml:id="ParlaMint-BG_2022-05-27.u181">
                    <seg xml:id="ParlaMint-BG_2022-05-27.seg732">Полицейските органи са били длъжни да изпълнят указанията, които са дадени от прокуратурата, и е определен срок – 5 юли, те на 4 юли са приключили с проверката и са изпратили материалите на прокуратурата. Действително този човек е питан за това, за което е получена информацията, тъй като няма производство – той е нито обвиняем, нито е свидетел, и е поканен, ако реши, ако счете за необходимо, да даде информация. След изпълнението на тези указания на прокуратурата материалите са изпратени на тази прокуратура в Пловдив, която е констатирала липса на основание за образуване на досъдебно производство, и преписката е прекратена.</seg>
                    <seg xml:id="ParlaMint-BG_2022-05-27.seg733">Така че, ако се счете, че на човека са ограничени в известен смисъл правата, че някой в предизборния период е извършил действия, то това е за два-три дни, докато е приключила тази проверка. Не омаловажавам тези два-три дни, но това е обичайна процедура, обичайна процедура, от която никой не е застрахован. Всеки може да попадне в такава ситуация. Благодаря Ви, господин Председател.</seg>
                    <seg xml:id="ParlaMint-BG_2022-05-27.seg734">Извинявам се за времето.</seg>
                </u>
                <u ana="#chair" n="201190" who="#IvanovMiroslav" xml:id="ParlaMint-BG_2022-05-27.u182">
                    <seg xml:id="ParlaMint-BG_2022-05-27.seg735">Благодаря Ви, господин Министър.</seg>
                    <seg xml:id="ParlaMint-BG_2022-05-27.seg736">Следващият въпрос, колеги, е от народния представител Сезгин Мехмед относно действия за оказан натиск и тормоз от страна на Министерството на вътрешните работи по време на предизборната кампания и в изборния ден. </seg>
                    <vocal type="noise">
                        <desc>(Реплики от ДПС.)</desc></vocal>
                    <seg xml:id="ParlaMint-BG_2022-05-27.seg737">Да, прощавайте, господин Аталай.</seg>
                    <seg xml:id="ParlaMint-BG_2022-05-27.seg738">Прави сте, колеги.</seg>
                    <seg xml:id="ParlaMint-BG_2022-05-27.seg739">Господин Аталай, имате думата за реплика.</seg>
                    <seg xml:id="ParlaMint-BG_2022-05-27.seg740">Заповядайте.</seg>
                </u>
                <u ana="#regular" n="201191" who="#AtalayRamadan" xml:id="ParlaMint-BG_2022-05-27.u183">
                    <seg xml:id="ParlaMint-BG_2022-05-27.seg741">Благодаря Ви, господин Председател.</seg>
                    <seg xml:id="ParlaMint-BG_2022-05-27.seg742">Аз рядко излизам на тази трибуна, особено в петъците, оставям на младите, те да могат да се изявят, особено новите. Но виждам, че не може да се уплътни времето.</seg>
                    <seg xml:id="ParlaMint-BG_2022-05-27.seg743">Господин Министър, репликата ми е следната. Смятам, че и българската общественост, и Вие разбрахте за какво се води дебата между ДПС и Вас: за законността, за невъзможността на полицейските структури да могат да влияят на изборния процес.</seg>
                    <seg xml:id="ParlaMint-BG_2022-05-27.seg744">И Вие го разбрахте, господин Министър, и Вие го знаете това нещо, само че ако още един път се проведат избори в България и се наложи същото беззаконие, което се налагаше през последните избори, трябва да знаете, че бъдещето на България никога няма да попадне в добри ръце. Благодаря Ви. </seg>
                    <kinesic type="kinesic">
                        <desc>(Ръкопляскания от ДПС.)</desc></kinesic>
                </u>
                <u ana="#chair" n="201192" who="#IvanovMiroslav" xml:id="ParlaMint-BG_2022-05-27.u184">
                    <seg xml:id="ParlaMint-BG_2022-05-27.seg745">Благодаря Ви, господин Аталай.</seg>
                    <seg xml:id="ParlaMint-BG_2022-05-27.seg746">Желаете ли дуплика, господин Министър? </seg>
                    <vocal type="noise">
                        <desc>(Реплики от „Продължаваме Промяната“ с искане за декларация.)</desc></vocal>
                    <seg xml:id="ParlaMint-BG_2022-05-27.seg747">Декларацията ще бъде след дупликата на министър Рашков.</seg>
                    <seg xml:id="ParlaMint-BG_2022-05-27.seg748">Заповядайте.</seg>
                </u>
                <u ana="#regular" n="201193" who="#RashkovBojko" xml:id="ParlaMint-BG_2022-05-27.u185">
                    <seg xml:id="ParlaMint-BG_2022-05-27.seg749">Уважаеми господин Председател, уважаеми народни представители! В изказването на господин Аталай, уважаван от мен народен представител – един от доайените в залата, искам да обърна внимание, нека да ме разбере, аз съм много добронамерен към него специално, използването на израза целесъобразно със закона, съобразно конкретния случай ми се струва крайно неприемливо.</seg>
                    <seg xml:id="ParlaMint-BG_2022-05-27.seg750">Органите на МВР действат по закон – законосъобразно, а не целесъобразно. Така предприемат своите действия и представителите на прокуратурата. Ако действията са насочени срещу конкретна политическа партия, тогава можем да кажем, че има някаква целесъобразност, която никой не приема, включително и аз. Там обаче, където има данни за извършено престъпление, трябва да се подходи единствено и само по закон, тоест действията да бъдат законосъобразни.</seg>
                    <seg xml:id="ParlaMint-BG_2022-05-27.seg751">В конкретните случаи, уверявам Ви, аз не намирам основание да обявим, че действията са били тенденциозни, защото става дума за представители на „Движението за права и свободи“.</seg>
                    <seg xml:id="ParlaMint-BG_2022-05-27.seg752">Пак ще повторя, независимо дали гражданинът е безпартиен, или членува в някоя политическа партия, ако се занимава с купуване и продаване на гласове, тъй като това е темата общо, независимо колко въпроса има, службите на МВР и прокуратурата ще се задвижат и ще започнат да предприемат необходимите действия.</seg>
                    <seg xml:id="ParlaMint-BG_2022-05-27.seg753">Забележете, ще обърна внимание и на това, че в нашата страна, когато става дума за такива изборни престъпления по чл. 167 и следващите от Наказателния кодекс, единствено и само прокуратурата може да поиска разрешение от съда за използване на специални разузнавателни средства и никой друг. Това е известно на практиците и на теоретиците, това се прие също от тази пленарна зала, за да може, както е принципът на разделението на властите – власт власт да възпира, защото в противен случай може да се получи това, което Вие казвате, тъй като Министерството на вътрешните работи е изпълнителен орган, част от политическата власт, изпълнителната власт, не е разрешено от закона точно тази власт да иска срещу който и да е народен представител използването на специални разузнавателни средства, за да се избегне, да се гарантира, че няма да се включи какъвто и да било политически елемент в тази дейност по разследването.</seg>
                    <seg xml:id="ParlaMint-BG_2022-05-27.seg754">Имайте предвид, че при разследването на тази категория дела нерядко се използват специални разузнавателни средства и за да пристъпи наблюдаващият прокурор към подобно тайно действие, той трябва да разполага със солидни данни за това, със солидно основание, тъй като неговото искане само не е достатъчно да се приложи по-детайлен способ. Там имаме съдебен контрол.</seg>
                    <seg xml:id="ParlaMint-BG_2022-05-27.seg755">И мисля си, че ако задълбочим разговора, тъй като ние го водим по един такъв въпрос, написан много пъти, тогава ще видите, че Вашите опасения, че някой едва ли не извършва тенденциозни действия, целесъобразни действия, специално насочени към партията „Движение за права и свободи“, са просто неверни твърдения.</seg>
                    <seg xml:id="ParlaMint-BG_2022-05-27.seg756">Ако обичате, нека да коригираме въпросите и отговорите, защото в противен случай бихме обвинили и прокуратурата, и органите на МВР, че не си изпълняват служебните задължения.</seg>
                    <seg xml:id="ParlaMint-BG_2022-05-27.seg757">Що се касае до явлението „престъпление против политическите права“, всички признават – до един, че действително е увеличен броят на хипотезите, при които са доказани такива престъпления.</seg>
                    <seg xml:id="ParlaMint-BG_2022-05-27.seg758">Аз имах по едно време практиката да Ви нося съдебните решения. Ако искате, ще я възобновя, но не намирам за необходимо. Благодаря Ви.</seg>
                </u>
                <u ana="#chair" n="201194" who="#IvanovMiroslav" xml:id="ParlaMint-BG_2022-05-27.u186">
                    <seg xml:id="ParlaMint-BG_2022-05-27.seg759">Благодаря, господин Министър.</seg>
                    <seg xml:id="ParlaMint-BG_2022-05-27.seg760">За декларация от „Продължаваме Промяната“ – господин Камбарев.</seg>
                    <seg xml:id="ParlaMint-BG_2022-05-27.seg761">Заповядайте, имате думата, господин Камбарев.</seg>
                </u>
                <u ana="#regular" n="201195" who="#KambarevMihal" xml:id="ParlaMint-BG_2022-05-27.u187">
                    <seg xml:id="ParlaMint-BG_2022-05-27.seg762">Благодаря Ви, господин Председател.</seg>
                    <seg xml:id="ParlaMint-BG_2022-05-27.seg763">Уважаеми господин Председател, уважаеми господин Министър, уважаеми български граждани! Думата бизнесмен в България се е превърнала в мръсна дума. Превърнала се е в мръсна дума заради всички схеми, заради които едни хора се облагодетелстват финансово, благодарение на дългогодишното покровителство от властта, което са имали.</seg>
                    <seg xml:id="ParlaMint-BG_2022-05-27.seg764">Напълно разбираемо е, когато разровиш кошера на корупцията, търтеите, свикнали да консумират публичен ресурс, да започнат да жилят. Залогът е държавата и нейното бъдеще, залогът е средствата в бюджета – те ще продължат да растат, ако продължаваме да затваряме кранчетата на мафията.</seg>
                    <seg xml:id="ParlaMint-BG_2022-05-27.seg765">Залогът е влизането на България в клуба на истинските европейски страни. След толкова доклади и усилия България все още не е част от шенгенското пространство. Когато видяхме тази дупка на границата, разбрахме защо 10 години нито минута видеозапис от помещенията на границата, където са разтоварвани, товарени наново тировете, които идват от Турция и влизат в Европейския съюз. Говорим за 200 тира на ден! Това, уважаеми народни представители и уважаеми зрители, е огромен скандал.</seg>
                    <seg xml:id="ParlaMint-BG_2022-05-27.seg766">Ясно и категорично сме казали: нулева корупция, край на схемите и това няма да продължи повече. Вече виждаме отговора срещу нас. Той не е само от страна на мафията, той дойде вчера на заседанието на Комисията по антикорупция. Вместо да зададат въпроси на представителя на фирмата, която е иззела функциите на държавата, да опитат да разплетат тази схема, да стане ясно какво е минавало през Капитан Андреево, какви са щетите за държавата, ние чухме искане за оставка на изпълнителния директор на Българската агенция по безопасност на храните.</seg>
                    <seg xml:id="ParlaMint-BG_2022-05-27.seg767">Те дори вече не се крият. За нас поне вече е очевидно – това е моделът на срастване на мафията и държавата. Когато искаш да направиш промяна, има отпор срещу нея. Когато искаш да спреш схемите на мафията, отпорът е огромен. Искаме парите, които принадлежат на държавата, да стигнат до хората, да влязат в пенсии, заплати, пътища, а не в чекмеджета, в сакове и черни партийни каси. Благодаря Ви. </seg>
                    <kinesic type="kinesic">
                        <desc>(Ръкопляскания от „Продължаваме Промяната“.)</desc></kinesic>
                </u>
                <u ana="#chair" n="201196" who="#MinchevNikola" xml:id="ParlaMint-BG_2022-05-27.u188">
                    <seg xml:id="ParlaMint-BG_2022-05-27.seg768">Благодаря Ви, господин Камбарев.</seg>
                    <seg xml:id="ParlaMint-BG_2022-05-27.seg769">С това преминаваме към следващия въпрос към Бойко Рашков, а той е от народния представител Сезгин Мехмед относно действия за оказан натиск и тормоз от страна на МВР по време на предизборната кампания и в изборния ден.</seg>
                    <seg xml:id="ParlaMint-BG_2022-05-27.seg770">Заповядайте, господин Мехмед.</seg>
                </u>
                <u ana="#regular" n="201197" who="#MehmedSezgin" xml:id="ParlaMint-BG_2022-05-27.u189">
                    <seg xml:id="ParlaMint-BG_2022-05-27.seg771">Благодаря Ви, господин Председател.</seg>
                    <seg xml:id="ParlaMint-BG_2022-05-27.seg772">Уважаеми господин Министър, уважаеми дами и господа народни представители! Първо, господин Министър, обръщам се към Вас с пълното си уважение, имайки предвид, че сте на възрастта на моите родители. Искам да Ви обърна внимание, че ние като млади хора изключително много бихме се радвали този проблем или това беззаконие с купуването на гласове да бъде преустановено, защото като млади хора ние правим кампания от врата на врата, обикаляме не само по време на изборната кампания, но и през цялата година, за да можем да обърнем внимание на всеки един избирател.</seg>
                    <seg xml:id="ParlaMint-BG_2022-05-27.seg773">Когато колегите сравняват времената на мракобесните случаи по времето на така наречения възродителен процес, ние искаме да Ви обърнем внимание на следното, освен че ние искаме да защитим правата и свободите на всеки един гражданин, които са нарушени по време на изборната кампания и изборния ден, искаме да Ви обърнем внимание, че чрез тези действия се нарушава и състоянието на демокрацията.</seg>
                    <seg xml:id="ParlaMint-BG_2022-05-27.seg774">Има две възможности за тези действия, които правите Вие, както казвате за фактическата обстановка – от нея ние си правим изводите, че или сте се фиксирали върху „Движение за права и свободи“, или уроците по демокрация, които сте ги учили, а може би времето, в което Вие сте се образовал, е нямало уроци по демокрация.</seg>
                    <seg xml:id="ParlaMint-BG_2022-05-27.seg775">Уважаеми господин Министър, искам да Ви кажа, че съм обезпокоен за състоянието на демокрацията и съм обезпокоен за нашето бъдеще. Затова аз искам да Ви задам въпрос, свързан с наш избирател от град Хасково. На 10 юли 2021 г. е обискирано жилището на господин Ферди Фикрет Раим. На какво законово основание и по кое досъдебно производство е извършен горепосоченият обиск? Уведомена ли прокуратурата и какви са по-нататъшните действия по този случай? Благодаря.</seg>
                </u>
                <u ana="#chair" n="201198" who="#MinchevNikola" xml:id="ParlaMint-BG_2022-05-27.u190">
                    <seg xml:id="ParlaMint-BG_2022-05-27.seg776">Благодаря, господин Мехмед.</seg>
                    <seg xml:id="ParlaMint-BG_2022-05-27.seg777">Заповядайте, господин Рашков, за отговор.</seg>
                </u>
                <u ana="#regular" n="201199" who="#RashkovBojko" xml:id="ParlaMint-BG_2022-05-27.u191">
                    <seg xml:id="ParlaMint-BG_2022-05-27.seg778">Уважаеми господин Председател, уважаеми дами и господа народни представители! Уважаеми господин Мехмед, народен представител от парламентарната група на „Движение за права и свободи“. Аз много се радвам, когато има млади хора в залата, те са бъдещето на страната, както има и много млади хора тук пред мен.</seg>
                    <seg xml:id="ParlaMint-BG_2022-05-27.seg779">Уверявам Ви, че ако Вашият образователен процес е приключил, моят още не е. Аз се занимавам с преподавателска дейност, пиша книги, статии, преподавам, чета лекции, изпитвам студенти, тоест аз продължавам да се уча, така че не ме връщайте 30 години назад, което няколко пъти днес чувам от тази трибуна.</seg>
                    <seg xml:id="ParlaMint-BG_2022-05-27.seg780">Темите, които с Вас обсъждаме – Вие поставяте въпроси, а аз отговарям, нямат нищо общо с 30 години назад най-малкото знаете ли защо, уважаеми господин Мехмед? Защото по онова време, за което Вие говорите, тогава не сте били роден и, разбира се, не знаете, но тогава нямаше такива текстове в Наказателния кодекс за купуване на гласове, така че недейте да отиваме натам. Дайте да гледаме днес и оттук напред, защото сега има инкриминирано деяние купуване и продаване на гласове. Говорим по тази съвременна тема и дайте да не губим време.</seg>
                    <seg xml:id="ParlaMint-BG_2022-05-27.seg781">Питате ме конкретно за един гражданин, който според Вас и Вашата обща формулировка по всички питания е бил подложен на натиск и тормоз от страна на Министерството на вътрешните работи. Щом сте разговаряли с този гражданин, посочете кои са тези полицейски служители и ги изпратете в прокуратурата, защото тя е компетентният орган. И тъй като Ви чух да говорите и да казвате нещо много хубаво, освен че използвате и Вие израза „възродителен процес“, въпреки че сме в 2022 г., такъв не виждам да има в нашата страна и че се нарушавала демокрацията, искам да Ви убедя, че демокрацията се нарушава именно по този начин, като се извършват предизборни престъпления, които са на две страници и половина в Наказателния кодекс. Обърнете там, ще видите чл. 167 и така нататък, тоест така се въздейства върху демократичните процеси в страната, защото, купувайки и продавайки гласове, тук в пленарната зала после влизат хора, които не са за нея, а това не е демократично. Тук трябва да влязат представители на народа, които са избрани по честен, почтен и прозрачен начин. Благодаря, господин Председател.</seg>
                </u>
                <u ana="#chair" n="201200" who="#MinchevNikola" xml:id="ParlaMint-BG_2022-05-27.u192">
                    <seg xml:id="ParlaMint-BG_2022-05-27.seg782">Благодаря Ви, господин Рашков.</seg>
                    <seg xml:id="ParlaMint-BG_2022-05-27.seg783">Ще има ли реплика към господин Рашков?</seg>
                    <seg xml:id="ParlaMint-BG_2022-05-27.seg784">Заповядайте.</seg>
                </u>
                <u ana="#regular" n="201201" who="#MehmedSezgin" xml:id="ParlaMint-BG_2022-05-27.u193">
                    <seg xml:id="ParlaMint-BG_2022-05-27.seg785">Уважаеми господин Председател, уважаеми господин Министър, уважаеми колеги! Да, господин Министър, точно на това искам да Ви обърна внимание, че всеки един случай в област Хасково и в цялата страна засягат лично всеки един народен представител в тази зала. Всяко едно обвинение, насочено към наш избирател, е насочено и към нас. Аз никога не съм си позволявал да купувам гласове и всяко едно обвинение, че някой е купувал гласове, означава, че е насочено към мен. Затова искам да Ви обърна внимание, че пътят към ада е осеян с добри намерения, и знам, че Вие искате да ограничите купуването на гласове. Всички ние се борим точно с това, ако има такива доказателства някой да го е сторил, нека тежестта на закона да се изправи срещу него с пълна сила.</seg>
                    <seg xml:id="ParlaMint-BG_2022-05-27.seg786">Приветствам Ви за това, но искам да Ви обърна внимание, че по този начин, по който се случва с всички тези над 20 хиляди случая в страната, всъщност ние нарушаваме демокрацията. Вследствие от тези случаи представителството на Народното събрание е променено и знаете ли колко много от избирателите в област Хасково само и само за да не попаднат в полезрението на Министерството на вътрешните работи, не излязоха да гласуват – може би трябва да обърнете внимание на това.</seg>
                    <seg xml:id="ParlaMint-BG_2022-05-27.seg787">Вие ще направите ли проверка за всички онези случаи, които прокуратурата е разпоредила да има проверка и се е оказало, че няма достатъчни доказателства за образуване на по-нататъшни действия. Ние на това искаме да Ви обърнем внимание, защото може би някой си е позволил, използвайки демократичните методи в област Хасково, да се обади на Министерството на вътрешните работи и да посочи някой друг свой политически опонент, че е купувал гласове само и само да противодейства на неговите избирателни права. С това, ако е отклонил дори само няколко гласа, е нарушил равновесието на народното представителство. Благодаря Ви.</seg>
                </u>
                <u ana="#chair" n="201202" who="#MinchevNikola" xml:id="ParlaMint-BG_2022-05-27.u194">
                    <seg xml:id="ParlaMint-BG_2022-05-27.seg788">Благодаря.</seg>
                    <seg xml:id="ParlaMint-BG_2022-05-27.seg789">Ще има ли дуплика, господин Министър?</seg>
                    <seg xml:id="ParlaMint-BG_2022-05-27.seg790">Заповядайте.</seg>
                </u>
                <u ana="#regular" n="201203" who="#RashkovBojko" xml:id="ParlaMint-BG_2022-05-27.u195">
                    <seg xml:id="ParlaMint-BG_2022-05-27.seg791">Уважаеми господин Председател, уважаеми народни представители! Уважаеми господин Мехмед, много ми се иска да сложим тази тема на някакви здрави фактологически основи, защото така много се разпиляваме в посоки, които нямат нищо общо с материята. Какво имам предвид?</seg>
                    <seg xml:id="ParlaMint-BG_2022-05-27.seg792">Първо, тези 20 хиляди случая, уважаеми дами и господа, не са свързани единствено и само с предизборния процес, предупредителни протоколи в предизборния процес. В Министерството на вътрешните работи предвид задълженията за такива превантивни мерки съставяме предупредителни протоколи в множество случаи, включително за домашно насилие. Вие възприехте тази цифра – 20 хиляди случая, че едва ли не се отнасят само за предизборния процес. Няма такова нещо. Това не е възможно физически да стане предизборно само за този период и така нататък, и така нататък.</seg>
                    <seg xml:id="ParlaMint-BG_2022-05-27.seg793">Една малка част от тези 20 хиляди случая се отнасят за предизборния процес в нашата страна. И мисля, че ще бъдем много честни пред гражданите на България, пред нас самите, ако настина признаем, че до този момент, допреди миналата година, почти не се обръщаше внимание на този вид престъпност, и то точно по тази причина, че политическият интерес диктуваше да не се предприемат активни разследващи действия за разкриване и доказване на такава престъпност. И в този контекст нека не забравяме, че действията на органите на Министерството на вътрешните работи се ръководят и контролират не само от прокуратурата, уважаеми народни представители. В крайна сметка тези материали, по които работят органите на досъдебното производство, се изпращат и решават окончателно от българския съд. Той има последната дума и не са един и два случаите, в които има осъдителни присъди.</seg>
                    <seg xml:id="ParlaMint-BG_2022-05-27.seg794">Извинете ме, господин Председател, че продължавам малко повече, но може би ще трябва да започна да нося отново решенията на българския съд, които са много повече до момента от миналата година досега, отколкото в предходните години, когато наистина не се обръщаше внимание на този вид престъпност и едва ли ще има някой основание да каже, че сега, след като доказваме такава престъпност, сме по-малко демократична страна. Благодаря.</seg>
                </u>
                <u ana="#chair" n="201204" who="#MinchevNikola" xml:id="ParlaMint-BG_2022-05-27.u196">
                    <seg xml:id="ParlaMint-BG_2022-05-27.seg795">Благодаря, господин Министър.</seg>
                    <seg xml:id="ParlaMint-BG_2022-05-27.seg796">Следващият въпрос отново е от народния представител Сезгин Мехмед относно действия за оказан натиск и тормоз от страна на МВР по време на предизборната кампания и в изборния ден.</seg>
                    <seg xml:id="ParlaMint-BG_2022-05-27.seg797">Заповядайте, господин Мехмед.</seg>
                </u>
                <u ana="#regular" n="201205" who="#MehmedSezgin" xml:id="ParlaMint-BG_2022-05-27.u197">
                    <seg xml:id="ParlaMint-BG_2022-05-27.seg798">Благодаря Ви, господин Председател.</seg>
                </u>
                <u ana="#chair" n="201206" who="#MinchevNikola" xml:id="ParlaMint-BG_2022-05-27.u198">
                    <seg xml:id="ParlaMint-BG_2022-05-27.seg799">Само секунда, извинявайте, господин Мехмед.</seg>
                    <seg xml:id="ParlaMint-BG_2022-05-27.seg800">Надявам се в рамките на парламентарния контрол, ако искаме все пак да разберем нещо по всеки един от въпросите, и при задаването на въпросите, и при отговарянето им от страна на министъра да чуем нещо конкретно по всеки казус без излишни политически увертюри.</seg>
                    <seg xml:id="ParlaMint-BG_2022-05-27.seg801">Заповядайте, господин Мехмед, надявам се да се придържате и Вие към това, което казах.</seg>
                </u>
                <u ana="#regular" n="201207" who="#MehmedSezgin" xml:id="ParlaMint-BG_2022-05-27.u199">
                    <seg xml:id="ParlaMint-BG_2022-05-27.seg802">Благодаря Ви, господин Председател.</seg>
                    <seg xml:id="ParlaMint-BG_2022-05-27.seg803">Ще обърна внимание на това, което Вие казахте. Едно изречение само извън въпроса.</seg>
                    <seg xml:id="ParlaMint-BG_2022-05-27.seg804">Уважаеми господин Министър, ние ще се постараем да изсветлим всеки един случай от тези 20 хиляди. За съжаление, нямаме физическата възможност да го направим наведнъж, защото, така както Вие го наричахте, ксероксът също има някаква физическа невъзможност да го направи. Затова следващият ми въпрос е свързан отново с изборния регион, от който съм аз.</seg>
                    <seg xml:id="ParlaMint-BG_2022-05-27.seg805">В периода от 1 до 7 юли 2021 г. в квартал „Република“, град Хасково е извършен обиск на жилището на господин Огнян Юлиев Шекеров, кметски наместник в квартал „Република“, като нееднократно са му отправяни и устни заплахи, включително и аз съм присъствал няколко пъти там, бил съм проверяван няколко пъти от тези служители на Министерството на вътрешните работи, особено на всеки вход и изход към квартала. Така че в тази връзка на какво основание и по кое досъдебно производство е извършен горепосоченият обиск? Уведомена ли е прокуратурата за извършения обиск? И какви са по-нататъшните действия по този описан случай? Благодаря.</seg>
                </u>
                <u ana="#chair" n="201208" who="#MinchevNikola" xml:id="ParlaMint-BG_2022-05-27.u200">
                    <seg xml:id="ParlaMint-BG_2022-05-27.seg806">Благодаря.</seg>
                    <seg xml:id="ParlaMint-BG_2022-05-27.seg807">Заповядайте, господни Министър.</seg>
                </u>
                <u ana="#regular" n="201209" who="#RashkovBojko" xml:id="ParlaMint-BG_2022-05-27.u201">
                    <seg xml:id="ParlaMint-BG_2022-05-27.seg808">Благодаря, господин Председател.</seg>
                    <seg xml:id="ParlaMint-BG_2022-05-27.seg809">Уважаеми народни представители, уважаеми господин Мехмед! Същият въпрос ми задавате, но по отношение на друго лице. Има отговор, просто не може да бъде различен, но тук чух, тъй като го няма във Вашия писмен въпрос и нещо добавихте, че Вие сте присъствали, когато полицейски служители са отправяли заплахи и закани.</seg>
                    <seg xml:id="ParlaMint-BG_2022-05-27.seg810">Искам пак да кажа, преди малко отбелязахте за това кой кога се е образовал, много хубаво. Аз застъпвам тезата, че човек трябва да се образова непрекъснато през целия си живот. Не е лошо да видите, да разберете и да научите, че закана, заплаха това са наказателни състави от Наказателния кодекс и е редно вместо тук с Вас да решаваме наказателни казуси в момента по въпроси, които ми поставяте на мен, да обърнете тези материали към посока прокуратурата, тя е компетентна, а министърът на вътрешните работи не е компетентен да направи това.</seg>
                    <seg xml:id="ParlaMint-BG_2022-05-27.seg811">Така че, ако искате истински да защитите правата на този човек, за когото Вие като народен представител, аз Ви разбирам, искате да защитите интересите, достойнството, честта и ако смятате, че има основание за това, сезирайте прокуратурата, за да може тя действително да предприеме действия по закон, така че да може да се стигне до някакъв конкретен резултат. Иначе това, което мога аз да Ви кажа по този случай е, че това, което имам от Областна дирекция на МВР в Хасково пред себе си, е, са постъпили там в тази областна дирекция оперативни данни за съпричастност на този човек към това деяние, за което непрекъснато говорим – купуване и продаване на гласове.</seg>
                    <seg xml:id="ParlaMint-BG_2022-05-27.seg812">Още веднъж ще кажа: това, че в една дирекция на МВР, включително това, че в една прокуратура са постъпили такива първоначални данни и в такава насока, съвсем не значи, че всеки един случай трябва да завършва с обвинителен акт и с постановяване на присъда, но когато постъпят такива данни, е задължително да започне тяхната проверка. Такива действия действително са започнали в Областната дирекция на МВР в Хасково, но тя не е довела до резултата – започване на наказателен процес, тъй като се е оказало, че нямаме достатъчно данни за това – рутинна практика на полицейските органи, включително на прокуратурата. Така че наказателно производство, както в доста от случаите, по които днес говоря, не е образувано. В този случай – също.</seg>
                    <seg xml:id="ParlaMint-BG_2022-05-27.seg813">От моя гледна точка, като министър на вътрешните работи не разполагам дори с данни да взема отношение към тези служители, защото не сте ми ги предоставили, за да видим дали не са извършили някакво дисциплинарно нарушение. Подайте ми материалите, ако желаете, разбира се, и аз ще направя това, което ми позволява Законът за Министерството на вътрешните работи. Благодаря Ви.</seg>
                </u>
                <u ana="#chair" n="201210" who="#MinchevNikola" xml:id="ParlaMint-BG_2022-05-27.u202">
                    <seg xml:id="ParlaMint-BG_2022-05-27.seg814">Благодаря Ви, господин Министър.</seg>
                    <seg xml:id="ParlaMint-BG_2022-05-27.seg815">Заповядайте, господин Мехмед, за реплика.</seg>
                </u>
                <u ana="#regular" n="201211" who="#MehmedSezgin" xml:id="ParlaMint-BG_2022-05-27.u203">
                    <seg xml:id="ParlaMint-BG_2022-05-27.seg816">Благодаря Ви, господин Председател.</seg>
                    <seg xml:id="ParlaMint-BG_2022-05-27.seg817">Уважаеми господин Министър, уважаеми колеги! Господин Министър, точно затова Ви обръщаме внимание за състоянието на демокрацията и всъщност, че всяко едно действие, което ние вършим, дава отражение в днешния ден и за начина, по който се подхожда към този тип проблеми. За съжаление, в последните дни сме свидетели на намерения за внасянето на нови законопроекти именно под същия претекст – да се правят черни списъци. Искам да Ви уверя, че дори ако Вашето име попадне в такъв списък, в който неправомерно, без решение на съда или някой използва своите си правомощия, попаднете, ще защитим и Вашите права. Благодаря Ви.</seg>
                </u>
                <u ana="#chair" n="201212" who="#MinchevNikola" xml:id="ParlaMint-BG_2022-05-27.u204">
                    <seg xml:id="ParlaMint-BG_2022-05-27.seg818">Благодаря Ви, господин Мехмед.</seg>
                    <seg xml:id="ParlaMint-BG_2022-05-27.seg819">Желаете ли дуплика, господин Министър? Благодаря.</seg>
                    <seg xml:id="ParlaMint-BG_2022-05-27.seg820">Преминаваме към следващия въпрос, който е от народния представител Петър Чобанов относно действия за оказан натиск и тормоз от страна на МВР по време на предизборната кампания и в изборния ден.</seg>
                    <seg xml:id="ParlaMint-BG_2022-05-27.seg821">Заповядайте, господин Чобанов.</seg>
                </u>
                <u ana="#regular" n="201213" who="#ChobanovPetar" xml:id="ParlaMint-BG_2022-05-27.u205">
                    <seg xml:id="ParlaMint-BG_2022-05-27.seg822">Благодаря Ви, господин Председател.</seg>
                    <seg xml:id="ParlaMint-BG_2022-05-27.seg823">Уважаеми дами и господа! Уважаеми господин Министър, става въпрос за село Малорад, община Борован, област Враца, където преди и след изборния ден на 11 юли 2021 г. полицаи посещават дома на господин Красимир Борисов Георгиев, активист на „Движението за права и свободи“, за да го търсят по подаден сигнал. Господин Георгиев не се намира на територията на страната и е оказан натиск върху 17-годишния му син, който може да се разглежда и като психически тормоз на непълнолетно лице, по никакъв начин не представлява добър пример към младите хора и ги демотивира за участие в политическия процес.</seg>
                    <seg xml:id="ParlaMint-BG_2022-05-27.seg824">С намерението да проучим и осветлим всеки един конкретен случай и на основание чл. 91 от Правилника за организацията и дейността на Народното събрание Ви задавам следните въпроси. На какво законово основание е извършено горепосоченото действие, уведомена ли е прокуратурата и какви са по-нататъшните действия по описания случай? Благодаря.</seg>
                </u>
                <u ana="#chair" n="201214" who="#MinchevNikola" xml:id="ParlaMint-BG_2022-05-27.u206">
                    <seg xml:id="ParlaMint-BG_2022-05-27.seg825">Благодаря, господин Чобанов.</seg>
                    <seg xml:id="ParlaMint-BG_2022-05-27.seg826">Заповядайте, господин Рашков, за отговор.</seg>
                </u>
                <u ana="#regular" n="201215" who="#RashkovBojko" xml:id="ParlaMint-BG_2022-05-27.u207">
                    <seg xml:id="ParlaMint-BG_2022-05-27.seg827">Благодаря, господин Председател.</seg>
                    <seg xml:id="ParlaMint-BG_2022-05-27.seg828">Уважаеми народни представители! По отношение на непълнолетното лице аз мисля, че едно такова твърдение тук, от тази трибуна, няма да има никакво практическо, бих казал, значение, защото ние не разполагаме с такива данни. Разполагаме само с твърдение от народния представител господин Чобанов, уважаван от мен колега от Университета за национално и световно стопанство.</seg>
                    <seg xml:id="ParlaMint-BG_2022-05-27.seg829">Конкретно по въпроса. Питате за село Малорад, нали така, община Борован? Така чета, защото тук има едно леко разминаване, което се констатира от директора на ОДМВР във Враца и прави някакви уточнения в тази посока, че лице Красимир Борисов Георгиев от село Малорад на 11 юли – няма данни да са предприемани действия спрямо него или да е посещаван домът му.</seg>
                    <seg xml:id="ParlaMint-BG_2022-05-27.seg830">Не знам защо тук са посочили, че за лице с тези имена е образувана преписка, която е от Малорад – това, което питате Вие, под съответен номер и е постъпил сигнал в оперативната дежурна част на Районното управление в Бяла Слатина – 17,10 часа, дори са посочили точно, по единния номер 112. Обадил се е женски глас, който е заявил, че в село Малорад определени лица предлагат по 50 лв., за да се гласува за Политическа партия „Движение за права и свободи“. Има и други детайли в тази посока.</seg>
                    <seg xml:id="ParlaMint-BG_2022-05-27.seg831">Уведомена е Районната прокуратура в Бяла Слатина. Предприети са действия да се изясни сигналът и са снети обяснения от пет лица. Извършена е проверка и в дома на едно лице – М.Б.М., на основание чл. 83 от Закона за Министерството на вътрешните работи, както и в моторното му превозно средство, и са съставени съответни протоколи, документи, както изисква Законът за Министерството на вътрешните работи. Дали са номерата и датите, на които са съставени тези документи.</seg>
                    <seg xml:id="ParlaMint-BG_2022-05-27.seg832">Във връзка с проверката действително е съставен и протокол за предупреждение, на основание чл. 65 от Закона за Министерството на вътрешните работи, който също е с номер и от съответна дата, във връзка с това да не се нарушават изборните права на граждани – нещо, което е рутинно при получаване на такава информация.</seg>
                    <seg xml:id="ParlaMint-BG_2022-05-27.seg833">Извършена е проверка в дома на лицето и е съставен също съответен протокол, проверка на моторното превозно средство, ползвано от него, също на основание Закона за Министерството на вътрешните работи. Говорим за този човек, който Вие цитирате във Вашия въпрос. Твърдите, че този човек не е бил в България, със сина му е кореспондирала полицията там, но тук аз не чета подобно нещо изобщо. Вероятно има някакво съвпадение може би на имена, което най-вероятно и моят отговор няма да бъде много точен. Но тази преписка е изпратена на Районната прокуратура в териториалното отделение там, в Бяла Слатина, и прокурорът, даже е посочено името на колежката, е отказала да образува наказателно производство и преписката е била прекратена.</seg>
                    <seg xml:id="ParlaMint-BG_2022-05-27.seg834">Ето как протича една такава проверка. Може да бъде от гражданин – днес имахме такъв случай, който информира, да кажем, един от въпросите е от Кърджали, за конкретни нарушения, които тази гражданка е забелязала и затова уведомява органите на МВР. Тук сигналът е постъпил чрез единния номер 112 и са предприели, разбира се, необходимите действия да изяснят достоверна ли е информацията, или не е достоверна. Ако е достоверна, да предприемат необходимите действия по разследване.</seg>
                    <seg xml:id="ParlaMint-BG_2022-05-27.seg835">Що се касае до този тормоз, за който говорите Вие, ще завърша с това, все пак, ако има данни за престъпление, трябва да се сезира прокуратурата, тъй като тя е компетентна да предприеме действия по разследване срещу органи на Министерството на вътрешните работи. Това не може да направи специално за разследването министърът на вътрешните работи. Благодаря Ви.</seg>
                </u>
                <u ana="#chair" n="201216" who="#MinchevNikola" xml:id="ParlaMint-BG_2022-05-27.u208">
                    <seg xml:id="ParlaMint-BG_2022-05-27.seg836">Благодаря, господин Министър.</seg>
                    <seg xml:id="ParlaMint-BG_2022-05-27.seg837">Заповядайте, господин Чобанов, за реплика.</seg>
                </u>
                <u ana="#regular" n="201217" who="#ChobanovPetar" xml:id="ParlaMint-BG_2022-05-27.u209">
                    <seg xml:id="ParlaMint-BG_2022-05-27.seg838">Благодаря Ви, господин Председател.</seg>
                    <seg xml:id="ParlaMint-BG_2022-05-27.seg839">Уважаеми господин Министър, може би и при отговорите Ви, така поне ми се стори, ако бъркам, разбира се, ще ме поправите, смесваме двата въпроса, тъй като следващият въпрос се касае също за лице от Малорад, което има подобни инициали, които, мисля, че споменахте – М.Г.А., но този въпрос ще го развия след малко.</seg>
                    <seg xml:id="ParlaMint-BG_2022-05-27.seg840">Тук се касае наистина за лицето Красимир Борисов Георгиев и за сина му, за това, че наистина синът му е посещаван, и то неведнъж, при положение че бащата отсъства. И това, което казвате, че няма подобна следа, няма данни, също е проблем, тоест извършвани ли са подобни действия, за които дори и следа не остава? Може би затова е хубаво да обърнете внимание на този конкретен случай, тъй като, ако нямаме вече документална следа при подобни действия, това наистина не е в унисон с правовия ред и може да предизвика допълнителни въпроси и действия. Благодаря Ви.</seg>
                </u>
                <u ana="#chair" n="201218" who="#MinchevNikola" xml:id="ParlaMint-BG_2022-05-27.u210">
                    <seg xml:id="ParlaMint-BG_2022-05-27.seg841">Благодаря, господин Чобанов.</seg>
                    <seg xml:id="ParlaMint-BG_2022-05-27.seg842">Дуплика, господин Министър? И аз благодаря.</seg>
                    <seg xml:id="ParlaMint-BG_2022-05-27.seg843">Заповядайте отново, господин Чобанов, за своя въпрос относно действия за оказан натиск и тормоз от страна на МВР по време на предизборната кампания и в изборния ден.</seg>
                </u>
                <u ana="#regular" n="201219" who="#ChobanovPetar" xml:id="ParlaMint-BG_2022-05-27.u211">
                    <seg xml:id="ParlaMint-BG_2022-05-27.seg844">Благодаря Ви, господин Председател.</seg>
                    <seg xml:id="ParlaMint-BG_2022-05-27.seg845">Уважаеми господин Министър, стигнахме и до въпросното лице, за което стана въпрос преди малко. На 9 юли 2021 г. в село Малорад, община Борован, област Враца, са извършени обиск на дома и автомобила на господин Мирослав Георгиев Антонов, активист на „Движението за права и свободи“, по сигнал за купуване на гласове. След това е принуден да подпише два протокола. Разбрахме, че сигналът вероятно е от анонимен женски глас на телефон 112. С намерението да проучим и осветлим всеки конкретен случай, на основание чл. 91 от Правилника за организацията и дейността на Народното събрание, Ви задавам следните въпроси.</seg>
                    <seg xml:id="ParlaMint-BG_2022-05-27.seg846">На какво законово основание и по кое досъдебно производство са извършени горепосочените обиски, уведомена ли е прокуратурата и какви са по-нататъшните действия по описания случай? Благодаря.</seg>
                </u>
                <u ana="#chair" n="201220" who="#MinchevNikola" xml:id="ParlaMint-BG_2022-05-27.u212">
                    <seg xml:id="ParlaMint-BG_2022-05-27.seg847">Благодаря, господин Чобанов.</seg>
                    <seg xml:id="ParlaMint-BG_2022-05-27.seg848">Заповядайте, господин Рашков, за отговор.</seg>
                </u>
                <u ana="#regular" n="201221" who="#RashkovBojko" xml:id="ParlaMint-BG_2022-05-27.u213">
                    <seg xml:id="ParlaMint-BG_2022-05-27.seg849">Благодаря, господин Председател.</seg>
                    <seg xml:id="ParlaMint-BG_2022-05-27.seg850">Уважаеми народни представители! Уважаеми господин Чобанов, това е друг случай, за друго лице. Става дума за Мирослав Георгиев Антонов – не е редно много да ги съобщаваме по микрофона, но тъй като стана някакво разминаване специално за предходния.</seg>
                    <seg xml:id="ParlaMint-BG_2022-05-27.seg851">По отношение на него ще прочета някои неща, за да съм конкретен – нито знам за този случай от миналата година, така че доверявам се на това, което имам, което сме установили в хода на подготовката за отговор на Вашия въпрос.</seg>
                    <seg xml:id="ParlaMint-BG_2022-05-27.seg852">В сектор „Противодействие на криминалната престъпност“ при Областна дирекция на МВР – Враца, е получена оперативна информация, че това лице, за което питате, от село Малорад, се занимава с престъпна дейност, свързана с предлагане на парични суми на хора от селото, с цел да упражнят правото си на глас на предстоящите парламентарни избори за определена политическа партия. По повод на тази оперативна информация, която е постъпила, е регистрирана заведена преписка със съответен номер – от 9 юли 2021 г., по описа на Областна дирекция – Враца, и, разбира се, в съответната Районна прокуратура във Враца също е посочен номерът от същата година. Незабавно са предприети действия по проверка. Разбира се, проверката е осъществявана под ръководството на районната прокуратура, която е давала и указания в тази насока за законосъобразност, каквито указания има по принцип на главния прокурор на Република България – специално са издадени тези указания. Именно при тази проверка е установено това лице. На основание съответните текстове от Закона за Министерството на вътрешните работи е посетен домът на този гражданин, извършена е проверка там, както и в лекия му автомобил, за което са съставени съответни протоколи. Посочени са номерата и датата.</seg>
                    <seg xml:id="ParlaMint-BG_2022-05-27.seg853">При проверките не са установени вещи и предмети, представляващи интерес и имащи отношение към получената вече информация, станала повод да се предприемат тези действия.</seg>
                    <seg xml:id="ParlaMint-BG_2022-05-27.seg854">Лицето е дало устни изявления по въпроса, съставен му е протокол за предупреждение по чл. 65 от Закона за Министерство на вътрешните работи във връзка с постъпилите данни, че се занимава с престъпления против политическите права на гражданите. Получена е информация, снета е такава и от съпругата му, така също от съседи, разбира се, и други, за които съответните полицейски органи са преценили, че могат да получат информация, която е съответна на онова, което се прави.</seg>
                    <seg xml:id="ParlaMint-BG_2022-05-27.seg855">Преписката е изпратена на районната прокуратура, вижте сега – с мнение за прекратяване на производството. Тоест, самите полицейски органи са стигнали до извода, че това, което са свършили, и информацията, която са събрали, не е достатъчно да се образува наказателно производство.</seg>
                    <seg xml:id="ParlaMint-BG_2022-05-27.seg856">И на тази база може би, разбира се, и на собствената си оценка, съответният наблюдаващ прокурор е удовлетворил становището на разследващите там, полицейските органи, и е прекратил преписката. Това е случаят.</seg>
                </u>
                <u ana="#chair" n="201222" who="#MinchevNikola" xml:id="ParlaMint-BG_2022-05-27.u214">
                    <seg xml:id="ParlaMint-BG_2022-05-27.seg857">Благодаря Ви, господин Министър.</seg>
                    <seg xml:id="ParlaMint-BG_2022-05-27.seg858">Заповядайте за реплика, господин Чобанов.</seg>
                </u>
                <u ana="#regular" n="201223" who="#ChobanovPetar" xml:id="ParlaMint-BG_2022-05-27.u215">
                    <seg xml:id="ParlaMint-BG_2022-05-27.seg859">Благодаря Ви, господин Председател.</seg>
                    <seg xml:id="ParlaMint-BG_2022-05-27.seg860">Уважаеми колеги, уважаеми колеги, уважаеми господин Министър, от въпросите, които днес чухме, включително и тези двата, и предни пъти, виждаме, че трудно може да се каже, че има шаблон в самите въпроси и че случаите са еднакви, напротив. Това, което обаче аз наблюдавам е, че може би има шаблон в подхода. Той не е във въпросите, а в подхода, което е жалко, тъй като това са различни хора, с различни съдби и да се отнасяме към тях шаблонно не е най-уважителният начин, по който можем да зачетем техните политически права и свободи. Не е най-уважителният начин да вкарваме в матрица симпатизанти и членове на една политическа партия или да се опитваме да ги вкарваме в подобна матрица, но както виждаме и на това има противодействие и отговор, който ние с нашите въпроси и търсенето на истината се опитваме и даваме тук.</seg>
                    <seg xml:id="ParlaMint-BG_2022-05-27.seg861">Но какви са моите опасения? Моите опасения не са насочени само към Вас, но по принцип са базирани и на действителността, че когато актуалните политически процеси и конфигурация, която наблюдаваме, са заченати в грях. Динамиката на събитията по естествен начин ни води и към най-актуалния законопроект, за който и колегата спомена, за черните списъци, за отнемане на права и имущество, който е изцяло в разрез с Конституцията, в разрез с нормите в страната и в разрез с европейските принципи и норми. Не трябва да стигаме до това. Благодаря</seg>
                </u>
                <u ana="#chair" n="201224" who="#MinchevNikola" xml:id="ParlaMint-BG_2022-05-27.u216">
                    <seg xml:id="ParlaMint-BG_2022-05-27.seg862">Благодаря, господин Чобанов.</seg>
                    <seg xml:id="ParlaMint-BG_2022-05-27.seg863">Заповядайте за дуплика, господин Министър.</seg>
                </u>
                <u ana="#regular" n="201225" who="#RashkovBojko" xml:id="ParlaMint-BG_2022-05-27.u217">
                    <seg xml:id="ParlaMint-BG_2022-05-27.seg864">Уважаеми господин Председател, уважаеми народни представители, уважаеми господин Чобанов! Сега, че има шаблон във Вашите въпроси, за това няма никакво съмнение в цялата зала, а сигурно и на българските зрители, които следят контрола при моето участие в него – те също са убедени в това. Аз имам много познати, които ми се обаждат, разбират политическия подтекст на Вашата политическа активност, тъй като трябва все пак Вие да се изявите, макар и в опозиция, и в настоящия състав на парламента – и това е нещо нормално, съвсем нормално.</seg>
                    <seg xml:id="ParlaMint-BG_2022-05-27.seg865">Хората разбират и друго, че МВР за първи път успя, макар и само за половин година, така да организира своята работа, че не само да разследва успешно, а материалите като пристигнат в съда, съдът да постанови и осъдителни присъди. Искам пак да подчертая това – в пъти повече, отколкото в предходните години. И аз съм го казвал и сега отново ще го заявя.</seg>
                    <seg xml:id="ParlaMint-BG_2022-05-27.seg866">Ние заварихме едни неподготвени активисти на различни политически партии, които така се бяха увлекли в тази дейност, че не очакваха някой да започне да я разследва. Може би това е една от причините да имаме много по-добър резултат в разкриваемостта и доказването на този вид престъпност в нашата страна. Нещо, което между другото се признава и от международни източници, ако мога така да се изразя.</seg>
                    <seg xml:id="ParlaMint-BG_2022-05-27.seg867">Сега за шаблона. Шаблон обаче в подхода на органите на МВР не може да има, защото всеки казус е интересен сам по себе си и има различни нюанси. Ако не е така, уважаеми колега Чобанов, в Наказателния кодекс нямаше да има 10 – 15 различни състава, които по същество са под заглавие „Престъпления против политическите права на гражданите“. Така че ние не можем да имаме шаблонен подход, а трябва самата фактическа обстановка да я подведем под конкретния наказателен текст, което очевидно е направено успешно, след като имаме много по-голям брой осъдителни присъди.</seg>
                    <seg xml:id="ParlaMint-BG_2022-05-27.seg868">Сега, аз се радвам, че Вие искате и търсите истината, така казахте преди малко, което е добре. Търсите я истината, но я търсите със своите способи. Вие търсите истината, като говорите с вашите симпатизанти, членове на Вашата политическа партия, моите уважения. Но само това най-често не е достатъчно, за да стигнете до обективната истина, защото вашите твърдения тук от тази трибуна най-често не съответстват на фактите, с които аз Ви запознавам изчерпателно, дотолкова доколкото може да се каже тук от тази трибуна.</seg>
                    <seg xml:id="ParlaMint-BG_2022-05-27.seg869">Ние търсим истината относно това извършено ли е престъпление, или не е извършено престъпление и считаме, че сме намерили истината, достигнали сме истината тогава, когато и съдът постанови съответен акт, който влезе в сила. Така че разликата между търсенето на истината от Вашата страна като политически субект и търсенето на истината от органи, които се занимават с наказателно правосъдие, е нещо различно, поне в този парламентарен контрол. Благодаря.</seg>
                </u>
                <u ana="#chair" n="201226" who="#MinchevNikola" xml:id="ParlaMint-BG_2022-05-27.u218">
                    <seg xml:id="ParlaMint-BG_2022-05-27.seg870">Благодаря, господин Рашков.</seg>
                    <seg xml:id="ParlaMint-BG_2022-05-27.seg871">Преминаваме към следващия въпрос от народния представител Адлен Шевкед относно действия за оказан натиск и тормоз от страна на МВР по време на предизборната кампания в изборния ден.</seg>
                </u>
                <u ana="#regular" n="201227" who="#ShevkedAdlen" xml:id="ParlaMint-BG_2022-05-27.u219">
                    <seg xml:id="ParlaMint-BG_2022-05-27.seg872">Благодаря, уважаеми господин Председател.</seg>
                    <seg xml:id="ParlaMint-BG_2022-05-27.seg873">Уважаеми колеги, господин Министър, ще бъда конкретна относно действията на полицията в Избирателен район, област Кърджали, а именно: на 7 юли 2021 г. в село Дрангово, Община Кирково, област Кърджали е извършен обиск на хранителен магазин, собственост на господин Венелин Цветков Драганов, който всъщност е и местният председател на „Движението за права и свободи“ в съответното населено място, като са иззети тетрадки с имена на длъжници и му е връчен протокол.</seg>
                    <seg xml:id="ParlaMint-BG_2022-05-27.seg874">С намерението си да проучим и осветлим всеки един конкретен случай и на основание чл. 91 от Правилника за организацията и дейността на Народното събрание Ви задавам следните въпроси, а именно: на какво законово основание и по кое досъдебно производство е извършен горепосоченият обиск? Уведомена ли е прокуратурата за този извършен обиск и какви са по-нататъшните действия по описания случай?</seg>
                    <seg xml:id="ParlaMint-BG_2022-05-27.seg875">Обръщам Ви внимание, господин Министър, че зададените въпроси са във връзка с евентуалните незаконосъобразни действия от страна на органите на МВР и те не засягат лични права или интереси на гражданите. Благодаря.</seg>
                </u>
                <u ana="#chair" n="201228" who="#MinchevNikola" xml:id="ParlaMint-BG_2022-05-27.u220">
                    <seg xml:id="ParlaMint-BG_2022-05-27.seg876">Благодаря Ви, госпожо Шевкед.</seg>
                    <seg xml:id="ParlaMint-BG_2022-05-27.seg877">Заповядайте, господин Рашков.</seg>
                </u>
                <u ana="#regular" n="201229" who="#RashkovBojko" xml:id="ParlaMint-BG_2022-05-27.u221">
                    <seg xml:id="ParlaMint-BG_2022-05-27.seg878">Един и същи въпрос, което касае различни граждани, но, така или иначе, целта е да се осветли. И ето сега, ще осветлим, колкото е възможно тук от тази трибуна.</seg>
                    <seg xml:id="ParlaMint-BG_2022-05-27.seg879">Да, действително има такъв случай в това населено място Кърджалийска област, където на 7 юли 2021 г. в съответното полицейско управление е получена информация, че във връзка с изборите на 11 юли лицето В.Ц.Д. – има ЕГН, адрес, всичко – предлагал стоки и да бъдат опростени сметки, записани в тетрадка, и Вие правилно казахте, че е иззета тетрадка. Затова е иззета тази тетрадка, защото постъпилата информация е сочела натам, че в една тетрадка се записва, както между другото на такива случаи се натъкнаха полицейските служители в много населени места – не е само в Кърджалийско, но и на много други места.</seg>
                    <seg xml:id="ParlaMint-BG_2022-05-27.seg880">Търсени са, мога да кажа, различни механизми, за да могат да бъдат привличани гражданите да гласуват за една или за друга политическа партия. Това е един от начините.</seg>
                    <seg xml:id="ParlaMint-BG_2022-05-27.seg881">И между другото, за подобни действия не само са извършвани проверки по отношение, както госпожа Шевкед каза, че става дума за симпатизант или член, местен председател на „Движението за права и свободи“, а за лица, които са били привърженици, членове или симпатизанти и на други политически партии миналата година. „Движението за права и свободи“ съвсем не е единствената партия, свързана с подобни случаи. И този случай е точно такъв.</seg>
                    <seg xml:id="ParlaMint-BG_2022-05-27.seg882">Сега, извършена е проверка от районното управление към Областна дирекция в Кърджали и тази тетрадка е доброволно предадена от него, от лицето, за което е съставен съответен протокол – точно по правилата. Точно по правилата!</seg>
                    <seg xml:id="ParlaMint-BG_2022-05-27.seg883">Зарегистрирана е съответна преписка в полицейското управление, снети са, разбира се, обяснения от него и от други лица, съставен е предупредителен протокол по чл. 65 от Закона за МВР, както и в много други подобни случаи, с оглед превантивно въздействие върху такива лица, върху които са паднали подозрения, че ще извършат действия, спадащи към тези престъпления по Глава трета от особената част на Наказателния кодекс „Престъпления против политическите права на гражданите“, нещо рутинно, обичайно, и тази преписка със съответно становище е изпратена на Районната прокуратура в Кърджали.</seg>
                    <seg xml:id="ParlaMint-BG_2022-05-27.seg884">За съжаление, аз в момента не мога да Ви посоча какво е решила прокуратурата, но бих могъл в друго заседание, по друг повод, да Ви информирам. Благодаря за вниманието.</seg>
                </u>
                <u ana="#chair" n="201230" who="#MinchevNikola" xml:id="ParlaMint-BG_2022-05-27.u222">
                    <seg xml:id="ParlaMint-BG_2022-05-27.seg885">Благодаря, господин Министър.</seg>
                    <seg xml:id="ParlaMint-BG_2022-05-27.seg886">Заповядайте за реплика, госпожо Шевкед.</seg>
                </u>
                <u ana="#regular" n="201231" who="#ShevkedAdlen" xml:id="ParlaMint-BG_2022-05-27.u223">
                    <seg xml:id="ParlaMint-BG_2022-05-27.seg887">Благодаря.</seg>
                    <seg xml:id="ParlaMint-BG_2022-05-27.seg888">Уважаеми господин Председател, уважаеми колеги! Господин Министър, аз регулярно се чувам с местния ни председател в село Дрангово. До снощи, тоест до 26 май 2022 г., срещу него няма повдигнати никакви обвинения и му е възстановена тетрадката, в която се записват вересиите, които хората са си направили в съответния магазин, поради ред икономически причини.</seg>
                    <seg xml:id="ParlaMint-BG_2022-05-27.seg889">А това, че той е местният председател на „Движението за права и свободи“, това, че полицията влиза в собственост на лице, което се опитва да върши някакъв бизнес в собствената си родина и в родния си край, минава доста граници, защото Вие посягате не само на неговите човешки права, Вие посягате и на бизнес делата му, а и на интересите на хората, които са си взимали стока, без да я платят поради липса на средства, за да я заплатят.</seg>
                    <seg xml:id="ParlaMint-BG_2022-05-27.seg890">Така ще Ви помоля да имате по-пълна информация относно този случай, защото на това лице са наранени и бизнес интересите му, и личните му – човешки. Благодаря.</seg>
                </u>
                <u ana="#chair" n="201232" who="#MinchevNikola" xml:id="ParlaMint-BG_2022-05-27.u224">
                    <seg xml:id="ParlaMint-BG_2022-05-27.seg891">Благодаря.</seg>
                    <seg xml:id="ParlaMint-BG_2022-05-27.seg892">Господин Министър, ще има ли дуплика?</seg>
                    <seg xml:id="ParlaMint-BG_2022-05-27.seg893">Заповядайте.</seg>
                </u>
                <u ana="#regular" n="201233" who="#RashkovBojko" xml:id="ParlaMint-BG_2022-05-27.u225">
                    <seg xml:id="ParlaMint-BG_2022-05-27.seg894">Благодаря, господин Председател.</seg>
                    <seg xml:id="ParlaMint-BG_2022-05-27.seg895">Уважаеми народни представители, уважаема госпожо Шевкед! Искам само да кажа нещо, което е като аксиома в дейността на органите на досъдебното производство, а ако щете – и на съда, във всяка една цивилизована страна.</seg>
                    <seg xml:id="ParlaMint-BG_2022-05-27.seg896">Няма случай, в който да се разследва едно престъпление, при което да не се засягат права. Няма такива случаи!</seg>
                    <seg xml:id="ParlaMint-BG_2022-05-27.seg897">В Конституцията има една норма, тя е много показателна – може би в този смисъл, когато един гражданин излезе извън личната си гарантирана сфера и посегне към друга, също така лична гарантирана сфера, трябва да се противодейства на този, който излиза от личната си сфера и посяга към чужда. Това най-абстрактно казвам, така го пише и в Основния закон. Когато държавните органи, задължени по Конституцията и закон да разследват, когато има данни за престъпление, тръгнат да извършат проверки, те не могат да не засегнат нечии интереси.</seg>
                    <seg xml:id="ParlaMint-BG_2022-05-27.seg898">В конкретния случай – да, така се получава. Вероятно в едно такова населено място, а и не само, когато служители на МВР отидат, извършат претърсване и изземване – не дай си боже, да се наложи някой да бъде задължен и отведен в прокуратурата, в съдебната зала и там да му бъде определена мярка „задържане под стража“, всичко това, всички тези действия, които по същество са законни, но тези действия засягат имиджа на този човек и тогава, когато той пък бъде оправдан в един процес – справедлив и публичен, тогава законът му дава пък друга една възможност – да заведе дело срещу държавата за отговорността, нейната отговорност. Съгласен съм, че това е постфактум, съгласен съм, че невинаги тази репарация, която ще получи на основание Закона за отговорността на държавата ще е достатъчна, дали ще установи и в каква степен репутацията, имиджа и авторитета на човека и така нататък, но това са обективни действия, без които не може. Не може!</seg>
                    <seg xml:id="ParlaMint-BG_2022-05-27.seg899">Мога да Ви дам още много примери, но струва ми се, ме разбрахте. Благодаря Ви за вниманието.</seg>
                </u>
                <u ana="#chair" n="201234" who="#MinchevNikola" xml:id="ParlaMint-BG_2022-05-27.u226">
                    <seg xml:id="ParlaMint-BG_2022-05-27.seg900">Благодаря Ви, господин Министър.</seg>
                    <seg xml:id="ParlaMint-BG_2022-05-27.seg901">Следващият въпрос е от Станислав Анастасов относно действия за оказан натиск и тормоз от страна на МВР по време на предизборната кампания и в изборния ден.</seg>
                    <seg xml:id="ParlaMint-BG_2022-05-27.seg902">Заповядайте, господин Анастасов.</seg>
                </u>
                <u ana="#regular" n="201235" who="#AnastassovStanislav" xml:id="ParlaMint-BG_2022-05-27.u227">
                    <seg xml:id="ParlaMint-BG_2022-05-27.seg903">Благодаря Ви.</seg>
                    <seg xml:id="ParlaMint-BG_2022-05-27.seg904">Уважаеми господин Председател! Уважаеми господин Министър, днес тонът Ви е по-различен. Моят въпрос е свързан с действията за оказан натиск и тормоз от страна на МВР по време на предизборната кампания, а именно през месец юли.</seg>
                    <seg xml:id="ParlaMint-BG_2022-05-27.seg905">Конкретно. На 8 юли 2021 г. в град Белоградчик, област Видин, на господин Ангел Милчев Георгиев – заместник-председател на областен съвет Видин и общински председател на ДПС в Белоградчик е съставен предупредителен протокол за купуване на гласове. В същия ден двама полицаи посещават дома му, за да извършат проверка как съхранява ловната си пушка, за което също му се съставя протокол. Последното сигурно е чисто съвпадение.</seg>
                    <seg xml:id="ParlaMint-BG_2022-05-27.seg906">Та въпросът ми е: на какво правно основание и в какво се изразява наличието на достатъчно данни, за да се стигне до съставянето на предупредителен протокол? Стандартният въпрос: уведомена ли е прокуратурата и какви са по-нататъшните действия по описания случай? Благодаря Ви.</seg>
                </u>
                <u ana="#chair" n="201236" who="#MinchevNikola" xml:id="ParlaMint-BG_2022-05-27.u228">
                    <seg xml:id="ParlaMint-BG_2022-05-27.seg907">Благодаря, господин Анастасов.</seg>
                    <seg xml:id="ParlaMint-BG_2022-05-27.seg908">Господин Рашков, заповядайте за отговор.</seg>
                </u>
                <u ana="#regular" n="201237" who="#RashkovBojko" xml:id="ParlaMint-BG_2022-05-27.u229">
                    <seg xml:id="ParlaMint-BG_2022-05-27.seg909">Благодаря, господин Председател.</seg>
                    <seg xml:id="ParlaMint-BG_2022-05-27.seg910">Да, така е. Действително при извършената проверка в Областната дирекция там се оказа, че на 8-ми – да не греша само датата, 8 юли на Вашия заместник-председател на Областния съвет и общински председател е извършена проверка на основание чл. 153, т. 1 и т. 2 и чл. 154, ал. 3 във връзка с чл. 98, ал. 1 от Закона за оръжията, боеприпасите, взривните вещества и пиротехнически изделия. Може да се направи такава проверка. Може. Законът позволява, може да се направи. Такива проверки се правят на много места във връзка с издадени разрешения за притежаване, носене и така нататък, съхраняване, ако щете, на оръжието и боеприпасите, които пък трябва да бъдат в определен брой и така нататък, и дали въобще се съхраняват по законоустановения ред.</seg>
                    <seg xml:id="ParlaMint-BG_2022-05-27.seg911">Освен това са постъпили данни за този човек, че той предприема действия, за да влияе чрез тях на предстоящия изборен процес – точно така, юли месец е това, за което пък му е съставен протокол по чл. 65 от Закона за Министерството на вътрешните работи, предупредителен протокол.</seg>
                    <seg xml:id="ParlaMint-BG_2022-05-27.seg912">Всичките тези действия, които са извършени, са в рамките на правомощията на органите на МВР и се основават на съответни законови разпоредби, които съзнателно и нарочно цитирах. Така че по отношение на това дали е оказан, както е общата формулировка, натиск и тормоз, мисля, че тогава, когато един държавен орган си изпълнява задълженията по закон, трябва да се има предвид, че той е длъжен да направи това и вече интерпретацията оттук нататък дали това е с цел тормоз или не, всеки е свободен да направи. В конкретния случай не мисля, че някой е имал подобни намерения. Ако пък Вие твърдите, че е така, че този гражданин, от друга, страна се чувства засегнат от действия на полицията, нека да сезира прокуратурата, за да може тя да извърши проверка и ако някой е извършил престъпление, да бъде наказан. Благодаря.</seg>
                </u>
                <u ana="#chair" n="201238" who="#MinchevNikola" xml:id="ParlaMint-BG_2022-05-27.u230">
                    <seg xml:id="ParlaMint-BG_2022-05-27.seg913">Благодаря, господин Рашков.</seg>
                    <seg xml:id="ParlaMint-BG_2022-05-27.seg914">Заповядайте за реплика, господин Анастасов.</seg>
                </u>
                <u ana="#regular" n="201239" who="#AnastassovStanislav" xml:id="ParlaMint-BG_2022-05-27.u231">
                    <seg xml:id="ParlaMint-BG_2022-05-27.seg915">Господин Министър, аз разбирам, че Вие сте, както сам казахте, принуден да изложите и друга гледна точка, трябва да Ви кажа, че от последните седмици доста добре разбираме за какво говорите и на какво сте подложен. Но, казвам го съвсем добронамерено, не се заяждам.</seg>
                    <seg xml:id="ParlaMint-BG_2022-05-27.seg916">Трябва да Ви кажа, че много съвпадения се получават в случая – как на едни и същи хора едновременно им се подават сигнали за предполагаемо купуване на гласове, за съхранение, докато има друг случай – съвсем конкретен, от тези избори, аз си ги спомням, в който аз подадох сигнал на телефон 112 срещу представител на сега управляващата коалиция – не го виждам в момента в залата. Човекът продължи да прави това, за което аз получих данни, че прави от няколко души, а аз бях привикан да пиша обяснение какво точно съм видял за него. Това е за общия подход и за законосъобразността, която виждам, че Вие искате на хартия да се случва.</seg>
                    <seg xml:id="ParlaMint-BG_2022-05-27.seg917">А иначе, имаше и съвпадения пак, както е със случая с пушката, където определен зам.-министър минаваше, и след няколко дни започваха да валят сигнали.</seg>
                    <seg xml:id="ParlaMint-BG_2022-05-27.seg918">Но аз разбирам, че Вие сте длъжен да представите и друга гледна точка – това, с което започнах, но Вие трябва да разберете, че това, което тези хора изтърпяха, и забелязвате, че ние сме единствените в залата, които се оплакват от това – никой друг не задава въпроси, което също е интересно като съвпадение, остава определени травми в тези хора. Ние като народни представители сме длъжни да защитим тяхната чест и достойнство, още повече няма как – както казвате и Вие, на ксерокс, и те да не останат с впечатлението, че и те са работени на ксерокс само защото са представители на „Движението за права и свободи“. Благодаря Ви.</seg>
                </u>
                <u ana="#chair" n="201240" who="#MinchevNikola" xml:id="ParlaMint-BG_2022-05-27.u232">
                    <seg xml:id="ParlaMint-BG_2022-05-27.seg919">Благодаря, господин Анастасов.</seg>
                    <seg xml:id="ParlaMint-BG_2022-05-27.seg920">Господин Министър, има ли дуплика?</seg>
                    <seg xml:id="ParlaMint-BG_2022-05-27.seg921">Заповядайте.</seg>
                </u>
                <u ana="#regular" n="201241" who="#RashkovBojko" xml:id="ParlaMint-BG_2022-05-27.u233">
                    <seg xml:id="ParlaMint-BG_2022-05-27.seg922">Уважаеми господин Председател, уважаеми народни представители, уважаеми господин Анастасов! Непрекъснато се внушава от трибуната, че служителите или органите на МВР като да са се концентрирали, втренчили в „Движението за права и свободи“ и работят само по отношение на тази политическа партия.</seg>
                    <seg xml:id="ParlaMint-BG_2022-05-27.seg923">Искам да Ви кажа, че не отделяме толкова много внимание на Вашата политическа партия в тази посока, колкото Вие сами си отделяте тук, от тази трибуна! Не, не отделяме! </seg>
                    <vocal type="noise">
                        <desc>(Реплика от ДПС.)</desc></vocal>
                </u>
                <u ana="#chair" n="201242" who="#MinchevNikola" xml:id="ParlaMint-BG_2022-05-27.u234">
                    <seg xml:id="ParlaMint-BG_2022-05-27.seg924">Колеги!</seg>
                </u>
                <u ana="#regular" n="201243" who="#RashkovBojko" xml:id="ParlaMint-BG_2022-05-27.u235">
                    <seg xml:id="ParlaMint-BG_2022-05-27.seg925">Пак ще Ви критикуват.</seg>
                </u>
                <u ana="#chair" n="201244" who="#MinchevNikola" xml:id="ParlaMint-BG_2022-05-27.u236">
                    <seg xml:id="ParlaMint-BG_2022-05-27.seg926">Без такива подмятания, моля Ви! </seg>
                    <vocal type="noise">
                        <desc>(Реплики от ДПС.)</desc></vocal>
                </u>
                <u ana="#regular" n="201245" who="#RashkovBojko" xml:id="ParlaMint-BG_2022-05-27.u237">
                    <seg xml:id="ParlaMint-BG_2022-05-27.seg927">Проявявам пълно разбиране към това, което казахте. Вярвам, че е така, че сте подали сигнал, че сте дали обяснение. Добре, дайте случая, за да мога да го проверя и да Ви информирам. Я си представете, че има такива данни в Министерството на вътрешните работи, можем да обясним какво се е случило, правена ли е проверка, какво е установило, както по множество случаи тук.</seg>
                    <seg xml:id="ParlaMint-BG_2022-05-27.seg928">Уверявам Ви, аз няма да се спра да Ви информирам заради това, че сигналът, който Вие сте подали на 112 и сте дали обяснение, касае някоя друга партия, включително някоя от управляващата коалиция. Няма да се спра, ще Ви информирам. Дайте я тази информация, за да стане ясно, че министърът на вътрешните работи на Република България не е политически пристрастен, когато това ведомство, което ръководи, е длъжно по Конституция и по закон да разследва всяко престъпление в страната без оглед на това кой го е извършил. Благодаря Ви.</seg>
                </u>
                <u ana="#chair" n="201246" who="#MinchevNikola" xml:id="ParlaMint-BG_2022-05-27.u238">
                    <seg xml:id="ParlaMint-BG_2022-05-27.seg929">И аз Ви благодаря, господин Министър.</seg>
                    <seg xml:id="ParlaMint-BG_2022-05-27.seg930">Преминаваме към въпрос от народния представител Байрам Байрам относно действия за оказан натиск и тормоз от страна на МВР по време на предизборната кампания и в изборния ден.</seg>
                    <seg xml:id="ParlaMint-BG_2022-05-27.seg931">Заповядайте, господин Байрам.</seg>
                </u>
                <u ana="#regular" n="201247" who="#BayramBayram" xml:id="ParlaMint-BG_2022-05-27.u239">
                    <seg xml:id="ParlaMint-BG_2022-05-27.seg932">Уважаеми господин Председател, уважаеми дами и господа народни представители! Господин Министър, ние знаем, че Вие имате специално отношение към младите. Аз се чувствам малко засегнат от това, което отговорихте на колегата Мехмед. Вие казахте, че той няма как да помни случилото се по времето на така наречения възродителен процес, защото тогава все още не е бил роден.</seg>
                    <seg xml:id="ParlaMint-BG_2022-05-27.seg933">Аз съм роден през 1986 г. Имам много смътни спомени, когато ни изгониха от нашата родина от турската граница и съм длъжен да кажа, че ние може и да не помним всичко, което се е случило, но ние знаем какво се е случило – знаем кой какво е направил. Това го знаем от нашите родители, от по-големите от нашата политическа партия и ние младите няма да позволим това да се повтори. </seg>
                    <kinesic type="kinesic">
                        <desc>(Ръкопляскания от ДПС.)</desc></kinesic>
                    <seg xml:id="ParlaMint-BG_2022-05-27.seg934">Конкретно по този въпрос. Той отново е свързан с мракобесните времена от комунистическия режим. Ще кажете: защо е свързан? Ами именно на 11 юли 2021 г. в село Опълченско, община Кърджали Раиф Ерджан Юсеин е привикан на разпит. Веднага представители от нашата политическа партия отидоха във въпросното село, срещнаха се както с привикания на разпит, така също и с неговите роднини, а думите им бяха: „Дойде милицията, все едно беше преди 1989 г., комунистическият режим се връща.“ Такива бяха думите на роднините на Раиф Ерджан Юсеин.</seg>
                    <seg xml:id="ParlaMint-BG_2022-05-27.seg935">Във връзка със случилото се – на какво правно основание е привикан на разпит, уведомена ли е прокуратурата и какви са по- нататъшните действия по описания случай? Благодаря Ви.</seg>
                </u>
                <u ana="#chair" n="201248" who="#MinchevNikola" xml:id="ParlaMint-BG_2022-05-27.u240">
                    <seg xml:id="ParlaMint-BG_2022-05-27.seg936">Благодаря.</seg>
                    <seg xml:id="ParlaMint-BG_2022-05-27.seg937">Колеги, по-кратки увертюри и репродукции към въпросите, за да има време и на повече въпроси да чуем отговорите.</seg>
                    <seg xml:id="ParlaMint-BG_2022-05-27.seg938">Заповядайте, господин Министър.</seg>
                </u>
                <u ana="#regular" n="201249" who="#RashkovBojko" xml:id="ParlaMint-BG_2022-05-27.u241">
                    <seg xml:id="ParlaMint-BG_2022-05-27.seg939">Благодаря, господин Председател.</seg>
                    <seg xml:id="ParlaMint-BG_2022-05-27.seg940">Уважаеми народни представители! Уважаеми господин Байрам, когато съм казал, че Вашият колега е млад и тогава не е бил роден, съвсем добронамерено го казах и не съм имал предвид, че този, който е млад, не може да знае. Нали така?!</seg>
                    <seg xml:id="ParlaMint-BG_2022-05-27.seg941">Сега Вашия въпрос най-вероятно ще го изчерпя само с едно изречение. Вие доста говорихте и сте народен представител, трибун и това е място, което Вие трябва да ползвате, разбира се, най пълноценно. Ще си позволя преди да Ви дам отговор на въпроса да кажа нещо, което, струва ми се, е важно.</seg>
                    <seg xml:id="ParlaMint-BG_2022-05-27.seg942">Искам да Ви уверя, господин Байрам, че не само Вие няма да позволите да се връщат мракобесните времена в нашата страна, а всички разумни хора няма да позволят това да стане, така че недейте да заемате позиции, че Вие сте единствени и цялото общество само на Вас разчита. Вие сте част от тези, които не желаят връщане назад във времената, които са отречени от съвремието, така че не изключвайте останалите.</seg>
                    <seg xml:id="ParlaMint-BG_2022-05-27.seg943">По Вашия въпрос, тъй като ползвате тази обща формула, за да развивате други тези и да ни връщате към възродителния процес и така нататък, но са конкретни казусите. Нашият отговор от това, което тук са ми представители съответните служители и органи на МВР, тук става дума за областна дирекция на МВР – Кърджали. Вижте колко е просто.</seg>
                    <seg xml:id="ParlaMint-BG_2022-05-27.seg944">Във връзка с постъпило писмо, с което се иска да се даде информация в тази насока за този човек, а той е активист отново на ДПС, информацията е следната: лицето не е призовавано в помещение на Министерството на вътрешните работи, не е давало обяснение и не му е съставен протокол за полицейско предупреждение по чл. 65 от Закона за МВР относно проведените избори на 11 юли 2021 г. Това е отговорът. Благодаря Ви.</seg>
                </u>
                <u ana="#chair" n="201250" who="#MinchevNikola" xml:id="ParlaMint-BG_2022-05-27.u242">
                    <seg xml:id="ParlaMint-BG_2022-05-27.seg945">Благодаря Ви, господин Министър.</seg>
                    <seg xml:id="ParlaMint-BG_2022-05-27.seg946">Господин Байрам, имате ли реплика?</seg>
                    <seg xml:id="ParlaMint-BG_2022-05-27.seg947">Заповядайте.</seg>
                </u>
                <u ana="#regular" n="201251" who="#BayramBayram" xml:id="ParlaMint-BG_2022-05-27.u243">
                    <seg xml:id="ParlaMint-BG_2022-05-27.seg948">Господин Министър, това е един от многото случаи от област Кърджали, а също така и от десетките хиляди от Република България, които се случиха на юлските и ноемврийските избори, като в самия ден този активист на „Движението за права и свободи“ е бил привикан от органите на реда. Всички негови роднини и всички избиратели на тази улица са видели органите на реда.</seg>
                    <seg xml:id="ParlaMint-BG_2022-05-27.seg949">Сега оттук да се излиза и да се казва, че не е имало никакви действия към него, не е сериозно. Значи и преди малко колежката от многомандатния избирателен район каза какви бяха действията в община Кирково. И в община Кирково, и в седемте общини по същия начин бяха подписвани предупредителни протоколи във всеки магазин, във всеки хоремаг – отиваха и се подписваха. Това беше с цел да се сплаши избирателят в нашия многомандатен избирателен район.</seg>
                    <seg xml:id="ParlaMint-BG_2022-05-27.seg950">Ние искаме да знаем и нашите избиратели искат да знаят: по какъв начин и защо бяха подложени на този тормоз и натиск от страна на служителите на Министерството на вътрешните работи?</seg>
                </u>
                <u ana="#chair" n="201252" who="#MinchevNikola" xml:id="ParlaMint-BG_2022-05-27.u244">
                    <seg xml:id="ParlaMint-BG_2022-05-27.seg951">Благодаря Ви, господин Байрам.</seg>
                    <seg xml:id="ParlaMint-BG_2022-05-27.seg952">Ще има ли дуплика, господин Министър? Не. Благодаря.</seg>
                    <seg xml:id="ParlaMint-BG_2022-05-27.seg953">Преминаваме към следващия въпрос от народния представител Ихсян Хаккъ относно действия за оказан натиск и тормоз от страна на МВР по време на предизборната кампания в изборния ден.</seg>
                    <seg xml:id="ParlaMint-BG_2022-05-27.seg954">Заповядайте.</seg>
                </u>
                <u ana="#regular" n="201253" who="#HakkaIhsan" xml:id="ParlaMint-BG_2022-05-27.u245">
                    <seg xml:id="ParlaMint-BG_2022-05-27.seg955">Господин Председател! Господин Министър, конкретно – така, както ме помили господин председателят, за случая.</seg>
                    <seg xml:id="ParlaMint-BG_2022-05-27.seg956">На 11 юли в село Дъбница, община Гърмен, област Благоевград между 13,00 и 14,00 ч. господин Мустафа Мейзин – местен председател на „Движението за права и свободи“ в село Дъбница, пътувайки с личния си автомобил, е спрян от автомобил на Жандармерията. Извършен е обиск на автомобила и на шофьора му е съставен протокол. Около 18,15 ч. господин Мейзин, докато стои на пейката на площада с още едно лице, идват отново представители на МВР, вкарват ги в близкото заведение и ги претърсват, като им отнемат мобилните телефони. Закарват ги в полицейското управление в Гърмен под предлог, че са арестувани, и ги освобождават в 20,05 ч. след края на изборния ден.</seg>
                    <seg xml:id="ParlaMint-BG_2022-05-27.seg957">Във връзка с това въпросът ми е: имало ли е незаконни действия от страна на Министерството на вътрешните работи? Благодаря.</seg>
                </u>
                <u ana="#chair" n="201254" who="#MinchevNikola" xml:id="ParlaMint-BG_2022-05-27.u246">
                    <seg xml:id="ParlaMint-BG_2022-05-27.seg958">Благодаря, господин Хаккъ.</seg>
                    <seg xml:id="ParlaMint-BG_2022-05-27.seg959">Заповядайте, господин Министър.</seg>
                </u>
                <u ana="#regular" n="201255" who="#RashkovBojko" xml:id="ParlaMint-BG_2022-05-27.u247">
                    <seg xml:id="ParlaMint-BG_2022-05-27.seg960">Благодаря, господин Председател.</seg>
                    <seg xml:id="ParlaMint-BG_2022-05-27.seg961">Отново виждам един въпрос, поставен по схемата – правят се едни изводи, които са неподкрепени с нужните данни. Ще кажа сега с какви данни разполагаме, а Вие сами ще прецените. Разбира се, в правото на всеки е да твърди каквото прецени от тази трибуна, но все пак нека да се опираме и на фактологията.</seg>
                    <seg xml:id="ParlaMint-BG_2022-05-27.seg962">На 11 юли в Районното управление в град Гоце Делчев е получен сигнал, в който се сочи следното за този човек, за който питате: „дал е средства, пари – съкращавам малко, тъй като е доста написано това – на лица от ромски произход, за да гласуват за определена политическа партия.“</seg>
                    <seg xml:id="ParlaMint-BG_2022-05-27.seg963">По повод на този сигнал незабавно е започнала проверка в полицейското управление, материалите по този повод са регистрирани, те си имат съответни номера – датата е точно тази, 11 юли, а сигналът е докладван на дежурния прокурор в град Гоце Делчев. Той е дал указания, които са съответни на указанията, които пък е написал и дал главният прокурор на републиката, как да се подхожда в такива случаи.</seg>
                    <seg xml:id="ParlaMint-BG_2022-05-27.seg964">Разбира се, служителите на Министерството на вътрешните работи са изпълнили тези указания, като по-конкретно е извършена проверка на моторното превозно средство и на водача. Не са установени списъци с лица и голяма сума пари. Разбира се, сведение е снето от този човек, за който действително е посочено и вече е установено в един момент, че става дума за активист на „Движението за права и свободи“. Естествено, или най-често е така, той не е потвърдил сигнала, че е превозвал лица с цел да ги мотивира да гласуват за определена политическа партия.</seg>
                    <seg xml:id="ParlaMint-BG_2022-05-27.seg965">За действията, които са предприети по отношение на самото лице и моторното превозно средство, са съставени съответните документи на основание чл. 81 от Закона за МВР и чл. 65 от същия закон, тоест именно на базата на получения сигнал той е предупреден за отговорността, ако извърши престъпление против политическите права на гражданите – по чл. 169г от Наказателния кодекс.</seg>
                    <seg xml:id="ParlaMint-BG_2022-05-27.seg966">Смятам, че това е достатъчно на този етап, господин Председател. Благодаря.</seg>
                </u>
                <u ana="#chair" n="201256" who="#MinchevNikola" xml:id="ParlaMint-BG_2022-05-27.u248">
                    <seg xml:id="ParlaMint-BG_2022-05-27.seg967">Благодаря Ви, господин Министър.</seg>
                    <seg xml:id="ParlaMint-BG_2022-05-27.seg968">За реплика?</seg>
                    <seg xml:id="ParlaMint-BG_2022-05-27.seg969">Заповядайте, господин Хаккъ.</seg>
                </u>
                <u ana="#regular" n="201257" who="#HakkaIhsan" xml:id="ParlaMint-BG_2022-05-27.u249">
                    <seg xml:id="ParlaMint-BG_2022-05-27.seg970">Уважаеми господин Председател, колеги! Господин Министър, ползвайки правото си да Ви отговори, господин Мейзин ще Ви каже, че в момента има образувано досъдебно производство в Районна прокуратура в Благоевград срещу политическо насилие, на което досъдебно производство той е свидетел.</seg>
                    <seg xml:id="ParlaMint-BG_2022-05-27.seg971">Както всички знаем, срамът остава, а срамът в семейството на господин Мейзин остава за цял живот и той е готов да съди в Страсбург всички органи на нашата държава. Благодаря.</seg>
                </u>
                <u ana="#chair" n="201258" who="#MinchevNikola" xml:id="ParlaMint-BG_2022-05-27.u250">
                    <seg xml:id="ParlaMint-BG_2022-05-27.seg972">Благодаря, господин Хаккъ.</seg>
                    <seg xml:id="ParlaMint-BG_2022-05-27.seg973">Дуплика ще има ли, господин Министър?</seg>
                    <seg xml:id="ParlaMint-BG_2022-05-27.seg974">Заповядайте.</seg>
                </u>
                <u ana="#regular" n="201259" who="#RashkovBojko" xml:id="ParlaMint-BG_2022-05-27.u251">
                    <seg xml:id="ParlaMint-BG_2022-05-27.seg975">Благодаря, господин Председател.</seg>
                    <seg xml:id="ParlaMint-BG_2022-05-27.seg976">Уважаеми народни представители, току-що беше даден пример за това как трябва да се постъпи при наличието на такава информация, тоест при съмнение за незаконосъобразни действия, предприети от полицейски служители.</seg>
                    <seg xml:id="ParlaMint-BG_2022-05-27.seg977">Материалите се изпращат, материалите се внасят в компетентната прокуратурата, тъй като по Наказателно-процесуалния кодекс единствен компетентен орган у нас да извършва разследване срещу полицейски служители е прокуратурата и съответните следствени отдели към нея, а не полицейският орган или още по-малко министърът на вътрешните работи. Престъпленията министърът не ги разследва, а той трябва да ги предостави за разследване на прокуратурата.</seg>
                    <seg xml:id="ParlaMint-BG_2022-05-27.seg978">Вие сте направили точно това, което е трябвало да направите. Така че за тези въпроси, които са еднотипни, уважаеми народни представители от „Движението за права и свободи“, моля да използвате това ноу-хау и да представяте материалите не тук – на трибуната на парламента, а в прокуратурата и тогава ще има полза от Вашата защитна дейност по отношение на лицата, за които имате данни, че са пострадали от полицейски действия.</seg>
                </u>
                <u ana="#chair" n="201260" who="#MinchevNikola" xml:id="ParlaMint-BG_2022-05-27.u252">
                    <seg xml:id="ParlaMint-BG_2022-05-27.seg979">Благодаря, господин Министър.</seg>
                    <seg xml:id="ParlaMint-BG_2022-05-27.seg980">С това изчерпахме времето на днешното заседание. Следващото редовно заседание на Четиридесет и седмото народно събрание ще се проведе в сряда от 9,00 ч.</seg>
                    <seg xml:id="ParlaMint-BG_2022-05-27.seg981">Закривам заседанието. </seg>
                    <kinesic type="kinesic">
                        <desc>(Звъни.)</desc></kinesic>
                </u>
            </div>
        </body>
    </text>
</TEI>