<?xml version="1.0" encoding="UTF-8"?>
<TEI ana="#covid #parla.sitting" xml:id="ParlaMint-BG_2021-03-25" xml:lang="bg" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title type="main" xml:lang="bg">Български парламентарен корпус ParlaMint-BG (2021-03-25) [ParlaMint]</title>
                <title type="main" xml:lang="en">Bulgarian parliamentary corpus ParlaMint-BG (2021-03-25) [ParlaMint]</title>
                <title type="sub" xml:lang="bg">Стенограмa от 464 пленарнo заседаниe на 11 сесия на 44 Народно събрание на Република България (2021-03-25)</title>
                <title type="sub" xml:lang="en">Report of the meeting of the Bulgarian National Assembly, Term 44, Session 11, Meeting 464 (2021-03-25)</title>
                <meeting ana="#parla.sitting" corresp="#BGNS" n="2021-03-25">2021-03-25</meeting>
                <meeting ana="#parla.meeting.regular" corresp="#BGNS" n="464">464 пленарно заседание</meeting>
                <meeting ana="#parla.session" corresp="#BGNS" n="11">11 парламентарна сесия</meeting>
                <meeting ana="#parla.term" corresp="#BGNS" n="44">44 народно събрание</meeting>
                <respStmt>
                    <persName xml:lang="bg">Илко Григоров</persName>
                    <persName xml:lang="en">Ilko Grigorov</persName>
                    <resp xml:lang="bg">Сваляне, почистване и конвертиране до XML</resp>
                    <resp xml:lang="en">Download, clean-up converting of the data to XML</resp>
                </respStmt>
                <respStmt>
                    <persName ref="https://orcid.org/0000-0002-4484-5027" xml:lang="bg">Петя Осенова</persName>
                    <persName ref="https://orcid.org/0000-0002-4484-5027" xml:lang="en">Petya Osenova</persName>
                    <resp xml:lang="bg">Кодиране в Parla-CLARIN TEI XML</resp>
                    <resp xml:lang="en">Parla-CLARIN TEI XML corpus encoding</resp>
                </respStmt>
                <respStmt>
                    <persName ref="https://orcid.org/0000-0003-3555-0179" xml:lang="bg">Кирил Симов</persName>
                    <persName ref="https://orcid.org/0000-0003-3555-0179" xml:lang="en">Kiril Simov</persName>
                    <resp xml:lang="bg">Валидиране на корпуса Parla-CLARIN TEI XML</resp>
                    <resp xml:lang="en">Parla-CLARIN TEI XML corpus validation</resp>
                </respStmt>
                <funder>
                    <orgName xml:lang="bg">Изследователска инфраструктура CLARIN</orgName>
                    <orgName xml:lang="en">The CLARIN research infrastructure</orgName>
                </funder>
            </titleStmt>
            <editionStmt>
                <edition>1.0</edition>
            </editionStmt>
            <extent>
                <measure quantity="13" unit="speeches" xml:lang="bg">13 изказвания</measure>
                <measure quantity="13" unit="speeches" xml:lang="en">13 speeches</measure>
                <measure quantity="1111" unit="words" xml:lang="en">1111 words</measure>
            </extent>
            <publicationStmt>
                <publisher>
                    <orgName xml:lang="bg">Изследователска инфраструктура CLARIN</orgName>
                    <orgName xml:lang="en">CLARIN research infrastructure</orgName>
                    <ref target="https://www.clarin.eu/">www.clarin.eu</ref></publisher>
                <idno type="handle">http://hdl.handle.net/11356/1167</idno>
                <availability status="free"><licence>http://creativecommons.org/licenses/by/4.0/</licence>
                    <p xml:lang="en">This work is licensed under the                         
                        
                        
                        <ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
                    <p xml:lang="bg">Този ресурс е лицензиран под лиценз:                         
                        
                        
                        <ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
                </availability>
                <date when="2022-12-20">2022-12-20</date>
            </publicationStmt>
            <sourceDesc>
                <bibl>
                    <title type="main">Minutes of the National Assembly of the Republic of Bulgaria</title>
                    <idno type="URI">https://parliament.bg/bg/plenaryst</idno>
                    <date when="2021-03-25"></date>
                </bibl>
            </sourceDesc>
        </fileDesc>
        <encodingDesc>
            <projectDesc>
                <p xml:lang="bg">
                    <ref target="https://www.clarin.eu/content/parlamint">ParlaMint</ref></p>
                <p xml:lang="en">
                    <ref target="https://www.clarin.eu/content/parlamint">ParlaMint</ref></p>
            </projectDesc>
            <tagsDecl>
                <namespace name="http://www.tei-c.org/ns/1.0">
                    <tagUsage gi="body" occurs="1"></tagUsage>
                    <tagUsage gi="desc" occurs="12"></tagUsage>
                    <tagUsage gi="div" occurs="1"></tagUsage>
                    <tagUsage gi="kinesic" occurs="9"></tagUsage>
                    <tagUsage gi="seg" occurs="131"></tagUsage>
                    <tagUsage gi="text" occurs="1"></tagUsage>
                    <tagUsage gi="u" occurs="13"></tagUsage>
                    <tagUsage gi="vocal" occurs="3"></tagUsage>
                </namespace>
            </tagsDecl>
        </encodingDesc>
        <profileDesc>
            <settingDesc><setting>
                    <name type="address">2 Narodno Sabranie Sq.</name>
                    <name type="city">Sofia</name>
                    <name key="BG" type="country">Bulgaria</name>
                    <date when="2021-03-25"></date></setting>
            </settingDesc>
        </profileDesc>
    </teiHeader>
    <text ana="#covid" xml:lang="bg">
        <body>
            <div type="debateSection">
                <u ana="#chair" n="162331" who="#KarayanchevaTsveta" xml:id="ParlaMint-BG_2021-03-25.u1">
                    <seg xml:id="ParlaMint-BG_2021-03-25.seg1">Добър ден, колеги!</seg>
                    <seg xml:id="ParlaMint-BG_2021-03-25.seg2">Моля, режим на регистрация за последното заседание на 44 тото народно събрание. Изчакваме всички колеги.</seg>
                    <kinesic type="ringing">
                        <desc>(Звъни.)</desc></kinesic>
                    <seg xml:id="ParlaMint-BG_2021-03-25.seg3">Има кворум. Откривам заседанието.</seg>
                    <seg xml:id="ParlaMint-BG_2021-03-25.seg4">Регистрирани са 194 народни представители.</seg>
                    <seg xml:id="ParlaMint-BG_2021-03-25.seg5">Уважаеми колеги, днес имаме една-единствена точка и тя е:</seg>
                    <seg xml:id="ParlaMint-BG_2021-03-25.seg6">ЗАКРИВАНЕ НА ЧЕТИРИДЕСЕТ И ЧЕТВЪРТОТО НАРОДНО СЪБРАНИЕ.</seg>
                    <seg xml:id="ParlaMint-BG_2021-03-25.seg7">Ще Ви предложа процедура за пряко предаване на заседанието по БНТ2 и БНР.</seg>
                    <seg xml:id="ParlaMint-BG_2021-03-25.seg8">Моля, режим на гласуване.</seg>
                    <seg xml:id="ParlaMint-BG_2021-03-25.seg9">Гласували 193 народни представители: за 192, против 1, въздържали се няма.</seg>
                    <seg xml:id="ParlaMint-BG_2021-03-25.seg10">Предложението е прието.</seg>
                    <seg xml:id="ParlaMint-BG_2021-03-25.seg11">Преминаваме към декларациите на парламентарните групи.</seg>
                    <seg xml:id="ParlaMint-BG_2021-03-25.seg12">Първа има думата доктор Дариткова – председател на парламентарната група на ГЕРБ.</seg>
                    <seg xml:id="ParlaMint-BG_2021-03-25.seg13">Заповядайте, госпожо Дариткова – в рамките на 10 минути.</seg>
                </u>
                <u ana="#regular" n="162332" who="#DaritkovaDaniela" xml:id="ParlaMint-BG_2021-03-25.u2">
                    <seg xml:id="ParlaMint-BG_2021-03-25.seg14">Уважаема госпожо Председател, уважаеми госпожи и господа народни представители! Мандатът на 44-тото народно събрание не беше лек. Той премина през обществени, политически и геополитически сътресения. В неговия край обществото ни е изправено пред предизвикателствата на здравната криза, предизвикана от COVID-19, и икономическите и социалните последствия от нея. През последната една година хиляди българи загубиха живота си, а милиони бяха принудени да променят начина си на живот и да приемат това, което днес наричаме нова нормалност.</seg>
                    <seg xml:id="ParlaMint-BG_2021-03-25.seg15">В борбата с COVID-19 живота си загубиха стотици лекари, медицински сестри и медицински персонал. Въпреки това българската здравна система успя да удържи на натиска и да осигури лечение на всички нуждаещи се. Този факт е резултат преди всичко от усилията на българските медици, които с риск за живота си и днес продължават да лекуват и да помагат на хората в нужда. Към тях трябва да прибавим и медиците от Националния оперативен щаб, които в началото на пандемията въведоха строги мерки и по този начин с помощта на цялото общество успяхме да пропуснем първата вълна на заразяване, която причини мащабни трагедии в някои страни от Западна Европа.</seg>
                    <seg xml:id="ParlaMint-BG_2021-03-25.seg16">В моменти на подобни изпитания българското общество се нуждае от единство и разбирателство. Като израз на различните групи в обществото българският парламент е мястото, където различията трябва да бъдат очертани, но и да бъдат надскочени.</seg>
                    <seg xml:id="ParlaMint-BG_2021-03-25.seg17">Четиридесет и четвъртото народно събрание невинаги беше на нивото на различните предизвикателства. Невинаги ние като народни представители осъзнавахме докрай ролята си на избрани не само да представляваме своите избиратели, но и да представляваме българския народ в неговата цялост. Последното е сложна задача, защото тя ни задължава не само да уважаваме, но и да разбираме аргументите на своите политически опоненти, не само да представляваме хората, които са съгласни с нас, но и онези, които не са.</seg>
                    <seg xml:id="ParlaMint-BG_2021-03-25.seg18">През последните четири години в българския парламент често отправяхме обиди един към друг. Често забравяхме, че обиждайки политическите си опоненти, ние обиждаме и онези, които са гласували за тях. Често предпочитахме политическия комфорт на разделението пред усилието за постигане на национално единство. Въпреки това не бива да пропускаме моментите, в които бяхме единни.</seg>
                    <seg xml:id="ParlaMint-BG_2021-03-25.seg19">Успяхме да проведем успешно Председателство на Съвета на Европейския съюз, което отвори темата за присъединяването на страните от Западните Балкани. Интеграцията на тези страни е от стратегическо значение за България и консенсусът, който демонстрирахме в Народното събрание по тази тема, е основополагащ за успеха на нашите усилия.</seg>
                    <seg xml:id="ParlaMint-BG_2021-03-25.seg20">Бяхме единни, когато преди една година гласувахме за въвеждане на извънредно положение, с което дадохме възможност да се ограничи заразата от COVID-19 и по този начин предпазихме здравната система от колапс, както се случи в редица държави.</seg>
                    <seg xml:id="ParlaMint-BG_2021-03-25.seg21">Бяхме единни, когато поставихме образованието като основен и дългосрочен приоритет за българското общество и повишихме чувствително социалния статус на българските учители.</seg>
                    <seg xml:id="ParlaMint-BG_2021-03-25.seg22">Убедена съм, че тези наши усилия си струваха и в перспектива ще дадат добри резултати.</seg>
                    <seg xml:id="ParlaMint-BG_2021-03-25.seg23">Надявам се, че в следващия парламент ще има много повече полета за консенсус. Това ще зависи от усилията на всеки народен представител.</seg>
                    <seg xml:id="ParlaMint-BG_2021-03-25.seg24">Уважаеми колеги, проблемите и предизвикателствата пред страната ни няма да отминат с деня на изборите и края на предизборната кампания.</seg>
                    <seg xml:id="ParlaMint-BG_2021-03-25.seg25">С пълното съзнание, че в предизборната кампания всяка политическа сила се стреми да изведе на преден план различията си спрямо останалите, ще призова всички Вас да мислите и за дните след изборите, защото именно след изборите тези, които ще получат доверието на българския народ, ще трябва да носят отговорността за управлението на страната, за авторитета на институциите и за ефективното справяне със здравните и икономическите трудности.</seg>
                    <seg xml:id="ParlaMint-BG_2021-03-25.seg26">Няма партия, която да е в състояние да управлява сама и която да бъде самодостатъчна. Затова още отсега ще заявя, че от първите дни на следващия парламент ГЕРБ ще положи усилия за възстановяването на нормалния диалог както между партиите, така и между различните институции. Готови сме да подадем ръка и да работим за национално единение дори и с риск да платим политическата цена за това. Това наше разбиране не е самоцелно – то е продиктувано от сложната ситуация, пред която е поставено цялото българско общество.</seg>
                    <seg xml:id="ParlaMint-BG_2021-03-25.seg27">Още в първите дни на следващия мандат, наред със справянето със здравната криза, ние ще трябва да положим огромни усилия, за да се възползваме максимално ефективно от Плана за възстановяване на Европа.</seg>
                    <seg xml:id="ParlaMint-BG_2021-03-25.seg28">Следващото правителство, независимо от кои политически сили ще бъде излъчено, ще трябва да управлява бързо и разумно тази помощ, за да може час по-скоро икономиката ни да започне да се възстановява.</seg>
                    <seg xml:id="ParlaMint-BG_2021-03-25.seg29">В следващите години предстои да продължим пътя си към Еврозоната, която ще гарантира финансовата стабилност на държавата за десетилетия наред.</seg>
                    <seg xml:id="ParlaMint-BG_2021-03-25.seg30">Предстои ни и икономическа трансформация, която се предопределя от Зелената сделка. С всички свои плюсове и минуси Зелената сделка е факт в цяла Европа и днес въпросът е не дали сме съгласни или несъгласни с нейните параметри, а как да се възползваме най-добре от нея.</seg>
                    <seg xml:id="ParlaMint-BG_2021-03-25.seg31">Всички тези теми и предизвикателства са общи за цялото българско общество, а оттам и за всички политически сили, които желаят да го представляват. На всяко от тези предизвикателства можем да отговорим само с осмислено и целенасочено взаимодействие. Рискът да се провалим в тези стратегически за цялото общество теми е заложен преди всичко в инстинкта ни за произвеждане на конфронтационна среда, която от своя страна отхвърля възможността за протичане на нормален политически диалог. Затова се надявам в следващия парламент да надскочим тяснопартийния интерес и да сме способни да поставим над него интересите на гражданите, обществото и държавата.</seg>
                    <seg xml:id="ParlaMint-BG_2021-03-25.seg32">Уважаеми колеги, въпреки своите недостатъци 44-тото народно събрание успя да изпълни своите функции. То излъчи правителство с мандата на първата политическа сила и по този начин се съобрази с нагласите на мнозинството в българското общество. Управляващото мнозинство на ГЕРБ и „Обединени патриоти“ не позволи да бъде подменен вотът на българските избиратели и изпълни голяма част от ангажиментите, които бяха поети в началото на мандата. Заедно осигурихме сравнително стабилна политическа среда във времена на глобални и локални сътресения.</seg>
                    <seg xml:id="ParlaMint-BG_2021-03-25.seg33">Убедена съм, че можехме да направим много повече, но и съм удовлетворена, че не позволихме страната да бъде хвърлена в хаос и безвластие в трудни времена като днешните.</seg>
                    <seg xml:id="ParlaMint-BG_2021-03-25.seg34">Затова от името на парламентарната група на ГЕРБ искам да благодаря на нашите партньори от „Обединени патриоти“ и на всички народни представители, които подкрепяха нашите законодателни предложения.</seg>
                    <seg xml:id="ParlaMint-BG_2021-03-25.seg35">Благодаря и на опозицията, която със своята критичност ни мотивираше да бъдем по-взискателни към себе си, а често и да се вгледаме в грешките, които сме допуснали.</seg>
                    <seg xml:id="ParlaMint-BG_2021-03-25.seg36">Не на последно място бих искала да благодаря и на всички народни представители от ГЕРБ, които бяха достатъчно отговорни и последователни, за да осигурят нормалния ритъм на работа на парламента. Благодаря Ви. И Бог да пази България!</seg>
                    <kinesic type="applause">
                        <desc>(Ръкопляскания от ГЕРБ и „Обединени патриоти“.)</desc></kinesic>
                </u>
                <u ana="#chair" n="162333" who="#KarayanchevaTsveta" xml:id="ParlaMint-BG_2021-03-25.u3">
                    <seg xml:id="ParlaMint-BG_2021-03-25.seg37">Благодаря, уважаема госпожо Дариткова.</seg>
                    <seg xml:id="ParlaMint-BG_2021-03-25.seg38">Следва декларация на госпожа Корнелия Нинова – председател на „БСП за България“.</seg>
                    <seg xml:id="ParlaMint-BG_2021-03-25.seg39">Заповядайте, госпожо Нинова.</seg>
                </u>
                <u ana="#regular" n="162334" who="#NinovaKorneliya" xml:id="ParlaMint-BG_2021-03-25.u4">
                    <seg xml:id="ParlaMint-BG_2021-03-25.seg40">Уважаеми български граждани, приключва Четиридесет и четвъртото народно събрание. Почтено е, преди да даваш оценка на другите и на края да започнеш от себе си и от началото.</seg>
                    <seg xml:id="ParlaMint-BG_2021-03-25.seg41">Парламентарната група на „БСП за България“ имаме четири достойнства в този парламент.</seg>
                    <seg xml:id="ParlaMint-BG_2021-03-25.seg42">Първо, влязохме в него с Програма за промяна, за държавност, за подобряване качеството на живот, за борба с паралелната държава, задкулисието и досегашния модел на управление. Още в първите дни получихме предложение да изоставим тази наша цел, да станем част от модела, да предадем почти 1 милион българи срещу влизане във властта и лични облаги. Отказахме – останахме принципни, последователни, верни на хората, които ни избраха, и честни към тях.</seg>
                    <seg xml:id="ParlaMint-BG_2021-03-25.seg43">Второ, изпълнихме обещаното. Всички поети ангажименти преди изборите внесохме след тях като законопроекти в парламента – семейно подоходно облагане за младите семейства, намаляване на ДДС на храни и лекарства, преизчисляване на пенсии, Закона за възрастните хора и много други.</seg>
                    <seg xml:id="ParlaMint-BG_2021-03-25.seg44">Трето, не влязохме в скрити договорки с властта, не участвахме в задкулисни плаващи мнозинства, договорени по кабинетите. Останахме опозиция от началото до края, въпреки изкушенията или натиска в определени моменти.</seg>
                    <seg xml:id="ParlaMint-BG_2021-03-25.seg45">Четвърто, превърнахме се в алтернативата не на думи, а с работа и действия. Внесохме 1323 алтернативни предложения по закони и решения на Народното събрание. Ние сме политическата сила, която първа направи и вече наложи като практика опозицията да внася в Народното събрание алтернативен бюджет. Правихме го четири години последователно, защото имахме цялостна алтернативна визия за управлението на държавата. Имаме я и сега.</seg>
                    <seg xml:id="ParlaMint-BG_2021-03-25.seg46">Тези числа и факти ни дават основание накрая на Четиридесет и четвъртото народно събрание да кажем, че нашата работа като опозиция и алтернатива свършихме добре и с грижа за хората, но обликът на всяко Народно събрание се дава от мнозинството. Мнозинството на ГЕРБ и „Обединени патриоти“ – официално, и плаващите мнозинства с други парламентарни групи – неофициално, отхвърляха и без аргументи нашите предложения. Управляващите наложиха арогантно, самодостатъчно, на моменти минаващо всякаква граница на приличието поведение. Управляващите сложиха на този парламент шест печални характеристики, които го превърнаха в една от най-малко уважаваните институции в парламентарната република.</seg>
                    <seg xml:id="ParlaMint-BG_2021-03-25.seg47">Първо, вместо да контролира изпълнителната власт парламентът стана изпълнител на волята на един човек – премиера. Това е грубо потъпкване на българската Конституция и принципите на правовата държава.</seg>
                    <seg xml:id="ParlaMint-BG_2021-03-25.seg48">Второ, това мнозинство променяше законите често, при това без оценка за въздействията и в разрез с всяка правна мисъл и законотворческа техника.</seg>
                    <seg xml:id="ParlaMint-BG_2021-03-25.seg49">Уважаеми управляващи, за четири години сте променили 23 пъти Закона за лечебните заведения. Като изключим ваканциите и неработните дни в залата на парламента, това означава, че на всеки 20 дена сте променяли Закона за лечебните заведения. Абсурд в условията на здравна криза! Тридесет и един пъти сте променили Кодекса за социално осигуряване. Това означава промяна на всеки 15 работни дни. Последствията са хаотично, противоречиво законодателство, невъзможност за планиране и прогнозируемост на икономиката и на бизнеса, на инвеститорите, несигурност в живота на българските граждани.</seg>
                    <seg xml:id="ParlaMint-BG_2021-03-25.seg50">Трето, това мнозинство от ГЕРБ и „Обединени патриоти“ ще се запомни като едно от най-лобистките. Корупцията се залагаше в законите и така стана ненаказуема. Анализирахме над 50 лобистки поправки в закони. Категорично им се противопоставихме. Някои от тях успяхме да спрем – като безконтролната сеч на горите, отдаване на концесии на язовири, опрощаване задължения на фирми към държавата.</seg>
                    <seg xml:id="ParlaMint-BG_2021-03-25.seg51">Четвърто, мнозинството на ГЕРБ и „Обединени патриоти“ наложиха стил на крайна нетърпимост и ограничаване на опозицията. Председателят на парламентарната група беше свален от трибуната и изгонен от заседание заради критиката към премиера. Отнемаше се думата на опозиционни депутати, налагаха се наказания без причини, заглушаваше се нашето мнение с изключване на микрофони и неправомерни действия.</seg>
                    <seg xml:id="ParlaMint-BG_2021-03-25.seg52">Пето, ръководството на Народното събрание и управляващото мнозинство вкараха парламента в груба конфронтация и междуинституционална война с президентската институция. Водени от нетърпимост към критиките на президента Радев за управлението, погазихте основен конституционен принцип – за разделение на властите.</seg>
                    <seg xml:id="ParlaMint-BG_2021-03-25.seg53">Шесто, за четири години мнозинството смени 15 от 19 министри в Министерския съвет заради корупционни скандали и некомпетентно управление. Тоест на всеки 34 работни дни на парламента сте сменяли по един министър.</seg>
                    <seg xml:id="ParlaMint-BG_2021-03-25.seg54">Седмо, за всичко това заплатите на депутатите се увеличаваха постоянно, а управляващите отхвърляха три пъти нашето предложение те да бъдат намалени и замразени до края на мандата.</seg>
                    <seg xml:id="ParlaMint-BG_2021-03-25.seg55">Заради всичко това – заради тази нестабилност и несигурност, българските граждани дават една от най-ниските оценки на Народното събрание. Това е изключително тревожно, но и много задължаващо. България може да се управлява по различен начин.</seg>
                    <seg xml:id="ParlaMint-BG_2021-03-25.seg56">Уважаеми български граждани, след девет дни решаваме не просто кой ще стане депутат – след девет дни се залага бъдещето на България. В тези кризисни времена на страната ни са нужни визионери, държавници, честни хора, професионалисти, които да ни преведат през трудностите и отсега с умни политики да заложат гаранции за бъдещето развитие на България и просперитета ни като народ – какво трябва и можем да направим.</seg>
                    <seg xml:id="ParlaMint-BG_2021-03-25.seg57">Можем да възстановим държавността – институциите да работят за хората, а не обратното; личният ни живот да не зависи от волята на един човек, а от работеща държава, която ни гарантира сигурност и спокойствие; достъп до лечение, в която и част да се намираме на България; децата ни да учат от учебници, от които разбират какво е род и отечество, и да излизат грамотни от училище; да имаме производство и работа, доходи и пенсии, които ни гарантират достоен живот; българската земя да храни българския народ; в XXI век да имаме достъп до чиста вода, чист въздух, земя и гора; предприемчивите хора да имат свобода да създават производства и работни места; българските национални богатства да не се пилеят и раздават за жълти стотинки; да се прави политика на светло и пред очите на всички от официалните институции, а не от скрити кръгове. Ще има справедливост, еднаква за всички.Който е пристъпил законите, независимо дали е богат и мисли, че може да си купи безнаказаност, или е политик, който мисли, че може да се крие зад имунитета – всеки да носи отговорност пред закона.</seg>
                    <seg xml:id="ParlaMint-BG_2021-03-25.seg58">Българският национален интерес няма да се продава за една снимка. Нашата цел, нашият ангажимент пред Вас е повече държава, работеща с грижа за хората и за националния интерес. Никой няма да бъде оставен сам в кризата. Това не е утопия, това е реализъм. Може да стане и зависи от всеки от нас. Нека вдигнем глави като достойни хора и го направим възможно. Кураж и на добър час на българския народ!</seg>
                    <kinesic type="applause">
                        <desc>(Ръкопляскания от „БСП за България“.)</desc></kinesic>
                </u>
                <u ana="#chair" n="162335" who="#KarayanchevaTsveta" xml:id="ParlaMint-BG_2021-03-25.u5">
                    <seg xml:id="ParlaMint-BG_2021-03-25.seg59">Благодаря, госпожо Нинова.</seg>
                    <seg xml:id="ParlaMint-BG_2021-03-25.seg60">Следва декларация от името на групата на „Движение за права и свободи“ – няма да има декларация.</seg>
                    <seg xml:id="ParlaMint-BG_2021-03-25.seg61">Продължаваме с декларация от името на „Обединени патриоти“.</seg>
                    <seg xml:id="ParlaMint-BG_2021-03-25.seg62">Заповядайте, господин Веселинов.</seg>
                </u>
                <u ana="#regular" n="162336" who="#VeselinovIskren" xml:id="ParlaMint-BG_2021-03-25.u6">
                    <seg xml:id="ParlaMint-BG_2021-03-25.seg63">Уважаема госпожо Председател, дами и господа! Изминаха четири години, в които имаше много добри и много не толкова добри неща. Ще започна с неприятните. Тези четири години бяха белязани с перманентна криза. Бяха белязани с разделение и политическо противопоставяне, каквито рядко е имало в историята ни, с постоянен опит да се събори управлението, за да се предизвикат предсрочни избори и неистово желание да не се приемат резултати от вече проведени такива, с война между институциите, със скандали, с бойкот на парламента.</seg>
                    <seg xml:id="ParlaMint-BG_2021-03-25.seg64">Единственото нещо, което липсваше в тези четири години, е съзнанието за общо бъдеще, за диалог, за смирение пред негово величество народа. Това статукво – статуквото на скандала и омразата, формираха у мнозина българи усещането за свободно падане. То продължи да ерозира в тях чувството за държавност и създаде общ негативен знак върху така наречената политическа класа на България. Тези разочаровани хора са готови да посрещнат с „Осанна!“ поредния политически месия, който със сигурност ще разпнат на кръста на собствените си разочарования много скоро. Защото градивните неща в управление се случват бавно, изискват подготовка, а резултатите често идват не при тези, които са ги започнали. Затова е важна приемствеността, важен е историзмът. Ще споделя в името на този историзъм какво беше важното, което постигнахме в този мандат ние „Обединени патриоти“ или поне партиите ВМРО и НФСБ, които останаха докрай в коалицията.</seg>
                    <seg xml:id="ParlaMint-BG_2021-03-25.seg65">Именно тези неща осмислят нашия престой във властта. Заради тях търпяхме хулите на настървени за власт субекти. Заради тях заплатихме и с част от своята политическа популярност, но не съжаляваме.</seg>
                    <seg xml:id="ParlaMint-BG_2021-03-25.seg66">На първо място, това е разбиването на посттоталитарния политически модел в статуквото, утвърдило трипартиен модел с голяма лява партия БСП, голяма дясна в момента ГЕРБ и етническа партия ДПС за балансьор. „Обединени патриоти“ изместиха ДПС от позицията на балансьор и дебалансираха тази система. Блокирайки границата с Турция преди вота през 2017 г., ние попречихме още една етническа партия да влезе в парламента – ДОСТ, която беше под пряко подчинение на неоосманиста Ердоган. Така за първи път в посттоталитарна България национално-патриотичните формации бяха официално включени в управленска коалиция.</seg>
                    <seg xml:id="ParlaMint-BG_2021-03-25.seg67">Напразни бяха опитите на ДПС да етикетират управлението като ксенофобско и фашистко. Така че до голяма степен европейската заслуга на нашето управление е, че показа патриотизма не като една стигмирана идеология, не като нещо, което трябва да спи в ъгъла и да се плашат така наречените нормални политически сили с него, а като една идеология, която разбива статуквото – статукво засега либерално, което донесе на същата тази Европа много беди и е на път да я превърне дългосрочно в бойно поле на радикалния ислям. Какви ще са разрушителните ефекти върху психиката на милиони хора и обществото като цяло във връзка с текущия антисемеен,налагащджендеризъм експеримент, същото предстои да видим.</seg>
                    <seg xml:id="ParlaMint-BG_2021-03-25.seg68">Патриотичните формации можем да се гордеем с това, че за първи път след 10 ноември нарушихме някои либерални консенсуси, някои политики, които бяха следвани все едно кой управлява. Първата безспорно е политиката по доходите. Преодоляхме философията на постната пица и в четири поредни години осигурихме ръст на доходите от над 10%.</seg>
                    <seg xml:id="ParlaMint-BG_2021-03-25.seg69">Минималната работна заплата от 510 лв. вече е 650 лв. В сектор „Образование“ заплатите се удвоиха. В други, като „Сигурност“ и „Здравеопазване“, ръстът е над 40%. Изпълнихме нашето основно предизборно обещание към пенсионерите за минимална пенсия от 300 лв. – беше 161 лв. Тоест двойно увеличихме минималната пенсия. Подпомагаме всички пенсионери под линията на бедност за първи път откакто съществува съвременна пенсионна система. Въведохме семейно подоходно облагане и всяко българско дете ще получи подкрепа от държавата по 450 лв. годишно през данъците на своите родители.</seg>
                    <seg xml:id="ParlaMint-BG_2021-03-25.seg70">В името на нормалността, семейството и децата ние бяхме и коректив на ГЕРБ – нашите партньори в управлението. Спряхме ратификацията на Истанбулската конвенция, спряхме антисемейната Стратегия за детето, изменихме Закона за социалните услуги в полза на семействата и се борим за неговата пълна отмяна. Блокирахме ратификацията на СЕТА и запазихме България от проникване на ГМО. Постигнахме нулев мигрантски натиск към България и заради други постижения, основно на Патриотите – оградата с Република Турция, която беше също базисно наше изискване.</seg>
                    <seg xml:id="ParlaMint-BG_2021-03-25.seg71">Гарантираме независима външна политика, бранеща националните интереси и работеща в защита на българите зад границата, което за нас Патриотите е изключително важно – каузата на българщината в Македония. Чрез участието си в управлението успяхме да наложим курс, нетърпящ историческите фалшификации и антибългарската кампания, с която Скопие е свикнала, въпреки външния натиск, въпреки опитите да бъде проведена българската позиция. Вярваме, че е въпрос на време измислената теза на македонизма да ерозира и да бъде възстановена историческата истина за българския произход на населението там.</seg>
                    <seg xml:id="ParlaMint-BG_2021-03-25.seg72">Извоювахме признание на статут на национално малцинство за българите в Албания. Подобни действия правим и в Косово и имаме успех. Подкрепихме българите в Западните покрайнини. Защитихме българите в Украйна, когато бяха заплашени от административно раздробяване и асимилация. Облекчихме процедурата по издаване на така наречената синя карта и работна виза за българи от трети страни, с които подпомогнахме нашите сънародници от Украйна, Молдова, Северна Македония и други.</seg>
                    <seg xml:id="ParlaMint-BG_2021-03-25.seg73">В борбата за допълнително национално самочувствие внесохме промени в Кодекса на труда относно кирилицата, която е българският принос в световната история и днес празникът не носи безличното име – на славянската писменост, а Ден на светите братя Кирил и Методий, на българската азбука, просвета и култура и на славянската книжовност.</seg>
                    <seg xml:id="ParlaMint-BG_2021-03-25.seg74">Дадохме импулс за опазване на националната сигурност и повишаване на отбранителните способности. Десетилетията упадък на системите за национална сигурност превръщаше страната ни в територия без възможности за защита, организъм без имунна система. Чужди държави създаваха партии, неправителствени организации контролираха вероизповедания, без никой да обръща внимание на това. Армията се занимаваше с това да съкращава щат и периодично да реже и да продава военна техника. Съставът бе ниско платен и дълбоко демотивиран.</seg>
                    <seg xml:id="ParlaMint-BG_2021-03-25.seg75">За Патриотите основна цел бе противодействие на тези процеси. Започна цялостна реорганизация на сектор „Отбрана“, основана на принципа, че за изграждането на боеспособна армия е необходима съвременна техника, обучен състав и мотивирани военнослужещи. Сега интересът на младите към армията нараства. Социалният статус е повишен. С целия комплекс от мерки беше преобърната и тенденцията за намаляване на числения състав.</seg>
                    <seg xml:id="ParlaMint-BG_2021-03-25.seg76">Обърнахме внимание върху една забранена тема – истината за интеграцията на маргинализираните цигански общности, защото бумът на маргиналните цигански общности е демографски проблем от гледна точка изкривяване на етническата структура на населението. Икономически е, защото тези хора не желаят да работят, социален – защото са превърнали в начин на препитание източването на фондове, които са необходими за подкрепа на наистина нуждаещи се. Еманацията на този проблем обаче е въпрос на национална сигурност, защото има зони на беззаконие и терор над мирното население, което е недопустимо в европейска България.</seg>
                    <seg xml:id="ParlaMint-BG_2021-03-25.seg77">Патриотите първи поставихме на висок глас този проблем, замазан от политическата коректност и използван предизборно от нечистоплътни политици. За нас интеграцията не е способ на българите да бъдат обучени в търпимост към циганските набези и безобразия, а процес, основан на учене, труд и социализация. Спряхме всички социални помощи в семейства, чиито деца не ходят на училище, върнахме 40 хиляди деца в клас и въведохме задължителна детска градина за деца над 4 години. Спряхме помощите на безработни, ако не полагат труд, не се квалифицират и социализират. Въведохме наказание „Труд в полза на обществото“ за нарушителите рецидивисти.</seg>
                    <seg xml:id="ParlaMint-BG_2021-03-25.seg78">Не на последно място, продължихме борбата за правата на гражданите и потребителите. Нашата най-голяма битка беше за премахване фигурата на доживотен длъжник и благодарение на нашите партньори от ГЕРБ и всъщност на всички народни представители, които подкрепиха тази идея в залата, това вече е факт чрез промяната в Закона за задълженията и договорите.</seg>
                    <seg xml:id="ParlaMint-BG_2021-03-25.seg79">Ограничихме произвола на ЧСИ-тата и колекторските фирми в ГПК, спряхме рекета на комуналните дружества при присъединяване на нови абонати чрез промени в ЗУТ. Разрушихме оковите на хазартната зависимост за стотици хиляди българи. Приехме изменения в Закона за защита от шума, с които се въведе железен ред и контрол. Уредихме законодателно стопанисването и поддържането на язовирите, с което предотвратихме много наводнения и рискове за водни кризи. Защитихме Закона за административното регулиране на икономическите дейности при търговия с нефт и нефтопродукти, правата и интересите на малките и средни търговци на горива и спасихме на практика част от бранша от фалит.</seg>
                    <seg xml:id="ParlaMint-BG_2021-03-25.seg80">Всичко описано доказва, че „Обединени патриоти“ не просто участваха във властта, не просто посрещаха предизвикателствата и решаваха едни задачи, които злободневното ежедневие им задава, ние се опълчихме на инерцията и на трупаните десетилетия негативни тенденции. Започнахме да ги преодоляваме. Считаме, че след нашето участие в управлението България е по-независима, по бранеща националните си интереси и по-вярна на духовните си традиции, които ни правят българи. Тоест партиите ВМРО и НФСБ изпълниха докрай дълга си пред българските граждани, които им гласуваха доверие в далечната 2017 г.</seg>
                    <seg xml:id="ParlaMint-BG_2021-03-25.seg81">Ще завърша с призива, който ни водеше в делата ни: „България над всичко!“</seg>
                    <kinesic type="applause">
                        <desc>(Ръкопляскания от ОП.)</desc></kinesic>
                </u>
                <u ana="#chair" n="162337" who="#KarayanchevaTsveta" xml:id="ParlaMint-BG_2021-03-25.u7">
                    <seg xml:id="ParlaMint-BG_2021-03-25.seg82">Благодаря, уважаеми господин Веселинов.</seg>
                    <seg xml:id="ParlaMint-BG_2021-03-25.seg83">Давам думата на господин Марешки за декларация от името на парламентарната група на „ВОЛЯ – Българските Родолюбци“.</seg>
                </u>
                <u ana="#regular" n="162338" who="#MareshkiVeselin" xml:id="ParlaMint-BG_2021-03-25.u8">
                    <seg xml:id="ParlaMint-BG_2021-03-25.seg84">Уважаеми сънародници, уважаема госпожо Председател, уважаеми колеги! Парламентарната група на партия ВОЛЯ приключва със самочувствие и удовлетвореност своя първи мандат. С работата си, с поведението си тук опровергахме всички фалшиви новини за нас, които опонентите ни тиражираха преди четири години и по време на предизборната кампания, а и след това, та и до ден днешен.</seg>
                    <seg xml:id="ParlaMint-BG_2021-03-25.seg85">Показахме на Вас и на всички българи, че може да има различни депутати – такива, които хората искат да видят отдавна – честни и почтени родолюбци, хора, които показаха какво означава да служиш на интереса на държавата си. Показахме какво значи да не ламтиш за постове, а да се бориш за залъка на народа си.</seg>
                    <seg xml:id="ParlaMint-BG_2021-03-25.seg86">Равносметката на ВОЛЯ: работихме съвестно, всеотдайно, компетентно, без да се изтъкваме и без да ревнуваме, когато припознавахте за свои нашите идеи. За много от тях обаче не ни подкрепихте, а сега сте ги превърнали в свои предизборни обещания. Хората и това виждат, бъдете сигурни!</seg>
                    <seg xml:id="ParlaMint-BG_2021-03-25.seg87">Нямаме нито един, повтарям, нито един лобистки закон, както и нито един закон, който да е в ущърб на българските граждани. Бяхме лоби само на майките, децата, семействата, на образованите и предприемчиви българи. Нямаме нито едно назначение на държавен пост с цел личен или партиен интерес, а още по-малко в интерес на чужди държави. Нито едно!</seg>
                    <seg xml:id="ParlaMint-BG_2021-03-25.seg88">Не се замесихме в нито един партиен скандал, нямаме нито един депутат дори със съмнения за корупция. Преди четири години казахте, че ще разцепят групата ни, ще ни напазаруват. Не се учудвахме. Така сте свикнали – тук да идват не успели и независими хора, а послушни партийци, готови да продадат не само партията си, но и България.</seg>
                    <seg xml:id="ParlaMint-BG_2021-03-25.seg89">ВОЛЯ приключва първия си мандат по-сплотена, по мотивирана и с по-високо доверие. Дадохме отговор на въпроса, който се задава от 30 години: как да се справим с корупцията? Елементарно е: с много воля и най-вече некорумпирани политици. Ние оправдахме доверието на нашите избиратели. Горди сме с всички, които ни подкрепиха през 2017 г. и ни изпратиха тук. Днес сме повече и по-силни, защото, когато получиш доверие и когато го оправдаеш, то се множи. За нас народът не е електорат, народът е суверен! А на суверена се служи. Народът възлага, а политикът изпълнява. Винаги е трябвало да бъде така и ние искаме да върнем властта към нормалността, защото имаме знания, опит и воля да работим здраво – така сме свикнали.</seg>
                    <seg xml:id="ParlaMint-BG_2021-03-25.seg90">Ние от ВОЛЯ не чакаме да се зададат избори. Работим 24 часа, защото идваме от реалния живот, където така се оцелява и просперира. В парламента е същото, само че работодателят е друг. Тук народът назначава и той ни гласува задачите, които ние трябва да изпълним – същите тези хубави неща, които сте свикнали години наред да обещавате по избори и после да не изпълнявате. Ние обаче довеждаме нещата докрай. Сигурно защото за собственото си добруване сме се погрижили, преди да влезем в парламента, а тук се грижим за това всички българи да живеят по-добре.</seg>
                    <seg xml:id="ParlaMint-BG_2021-03-25.seg91">Ако за последните 30 години всяка партия беше изпълнила поне основните си предизборни обещания – не повече, поне едно- единствено, то днес щяхме да сме с икономика поне равна на тази в Испания или Чехия. Това е нашата кауза – по-щастлив и по-богат народ в една по-красива и чиста България. Но чиста не само с чист въздух, чиста природа, чиста вода, а и с чисти партии и чисти политици.</seg>
                    <seg xml:id="ParlaMint-BG_2021-03-25.seg92">Нека от тази зала да излязат всички безродници, които проповядват чужди идеологии и прокарват чужди интереси. Нека с тях си тръгнат мързелът, лицемерието и безотговорността. Тук е място за патриотизъм и грижа към всеки българин. Време е тук почтените патриоти да станат мнозинство. Време е на тази трибуна да излизат само родолюбци с чисти помисли и чисти сърца.</seg>
                    <seg xml:id="ParlaMint-BG_2021-03-25.seg93">Трудно ще ме разберат някои партийни функционери. Те чакат само субсидия, платена от данъците на работещия ни бизнес и от народа. Те не знаят как се създават и пазят работни места, как се плащат заплати, как се плащат данъци. Те знаят само как да получават наготово, на гърба на целия народ. Но е време вече такива политици да ги изпратим в историята завинаги. А тези, които преди години изгонихме като мутри от парламента, никога повече да не допуснем да се върнат тук.</seg>
                    <seg xml:id="ParlaMint-BG_2021-03-25.seg94">Време е българите да получат достоен живот в собствената си страна. Време е да покажем на хората, че има надежда, че има депутати, които могат да пазят достойно това звание. Времето за действия настъпи, иначе ако продължаваме да отлагаме, няма да има България. Нека никога повече български политик да не се кланя на задкулисни господари. Глава се свежда само пред родината и народа, защото България е над всеки и над всичко. Бог да пази България!</seg>
                    <seg xml:id="ParlaMint-BG_2021-03-25.seg95">Уважаеми дами и господа, уважаеми сънародници, днес е Благовещение – един свят ден, в който ние почитаме нашите майки и грижата им за нас, за техните деца. Нека днес благата вест да бъде нашият поклон пред целия български народ, който и в тази тежка година, в тази тежка пандемия, във всичките несгоди, които имаше, успя да се обедини и да оцелее отново.</seg>
                    <seg xml:id="ParlaMint-BG_2021-03-25.seg96">Нека да използваме случая да благодарим и на всички лекари, всички учители, всички полицаи, които през тази година запазиха доста човешки животи, а и на някои от присъстващите в залата. Затова аз Ви призовавам в края на това Народно събрание – нека станем и с ръкопляскане да отдадем своята почит и уважение към всички българи, в частност лекарите, учителите и полицаите.</seg>
                    <seg xml:id="ParlaMint-BG_2021-03-25.seg97">Призовавам Ви да станем и с ръкопляскания да ги почетем.</seg>
                    <kinesic type="applause">
                        <desc>(Всички стават. Ръкопляскания.)</desc></kinesic>
                </u>
                <u ana="#chair" n="162339" who="#KarayanchevaTsveta" xml:id="ParlaMint-BG_2021-03-25.u9">
                    <seg xml:id="ParlaMint-BG_2021-03-25.seg98">Благодаря, господин Марешки.</seg>
                </u>
                <u ana="#regular" n="162340" who="#MareshkiVeselin" xml:id="ParlaMint-BG_2021-03-25.u10">
                    <seg xml:id="ParlaMint-BG_2021-03-25.seg99">Благодаря Ви.</seg>
                    <seg xml:id="ParlaMint-BG_2021-03-25.seg100">Бог да пази България!</seg>
                </u>
                <u ana="#chair" n="162341" who="#KarayanchevaTsveta" xml:id="ParlaMint-BG_2021-03-25.u11">
                    <seg xml:id="ParlaMint-BG_2021-03-25.seg101">Благодаря Ви, колеги.</seg>
                    <seg xml:id="ParlaMint-BG_2021-03-25.seg102">Продължаваме с последната декларация. Тя е от името на независимите.</seg>
                    <seg xml:id="ParlaMint-BG_2021-03-25.seg103">Заповядайте, господин Янков.</seg>
                    <vocal type="noise">
                        <desc>(Народният представител Павел Шопов иска думата за изказване.)</desc></vocal>
                    <seg xml:id="ParlaMint-BG_2021-03-25.seg104">Колеги, моля да заемете местата си в залата.</seg>
                </u>
                <u ana="#regular" n="162342" who="#YankovKrasimir" xml:id="ParlaMint-BG_2021-03-25.u12">
                    <seg xml:id="ParlaMint-BG_2021-03-25.seg105">Уважаема госпожо Председател, дами и господа народни представители! Уважаеми български граждани! Народното събрание приключва работата си с близо 500 заседания и също толкова нови закони.</seg>
                    <seg xml:id="ParlaMint-BG_2021-03-25.seg106">Надпревара да се спазва разбиване на мантрата, че народните представители не работят, да се доказва колко много работят депутатите или несъвършено законодателство, което е необходимо да бъде променено, да стане по-добро. Нито едно от двете или двете – това е въпрос, на който всеки наш съгражданин има своя отговор.</seg>
                    <seg xml:id="ParlaMint-BG_2021-03-25.seg107">Факт е, че това не означава, че в Република България имаме стабилни, непроменящи се закони. Факт е, че нестабилното законодателство води до липса на интерес за развитие на икономиката от чужди инвестиции.</seg>
                    <seg xml:id="ParlaMint-BG_2021-03-25.seg108">Справка за промените в законодателството може да направим със Закона за Министерството на вътрешните работи, който е променян над 20 пъти за последните 10 години. Факт, че дори и тези, които служат на държавата, работят за прилагането на законодателството, нямат сигурност по отношение на работата си.</seg>
                    <seg xml:id="ParlaMint-BG_2021-03-25.seg109">Четири години с безброй безсмислени скандали на отминати на принципа: „Кучетата си лаят, керванът си върви“, мнозинството си гласува промените в законопроектите, взима решения и не се съобразява с волята на суверена. Сега е време, в което отново народът – суверенът, ще се произнесе на кой дава доверие.</seg>
                    <seg xml:id="ParlaMint-BG_2021-03-25.seg110">Пожелавам на следващото Народно събрание по-малко скандали, повече консенсус при взимане на решенията!</seg>
                    <seg xml:id="ParlaMint-BG_2021-03-25.seg111">Суверенът очаква народните избраници да работят и във всичките си действия да се ръководят от интересите на народа, както е клетвата при встъпването на всеки народен представител. Нашите съграждани ще избират на 4 април 2021 г., но какво се предлага? Същото: обещания, обещания, обещания! Всички обещават, че ако бъдат избрани, ако се гласува за отделните политически партии, ще се увеличат заплати, пенсии, помощи, ще живеем по-добре. Даже чухме в края на тази сесия на Народното събрание колко от обещанията са изпълнени, но живеем ли по-добре?</seg>
                    <seg xml:id="ParlaMint-BG_2021-03-25.seg112">Учудващо обаче е, че никой не поставя въпроса в тази кампания, а и преди това, за корупцията. Управляващото мнозинство, изпълнителната власт, разбираемо, няма интерес, даже правят опити, и то успешно, да предизвикат други скандали, да се вторачи обществото ни в други събития, но не и в най-уродливото явление, превърнато в смазана машина за повече от десет години от управленията на Бойко Борисов – основната причина за тежкото състояние и в икономиката, и в работата на администрацията, и по отношение на доходите и благосъстоянието на нашите граждани.</seg>
                    <seg xml:id="ParlaMint-BG_2021-03-25.seg113">Ние като народни представители – тези, които сме учредители на новата партия „Българска прогресивна линия“, подготвихме – не само инициирахме, но и подготвихме последния вот на недоверие на Борисов за корупция. Детайлно разяснихме смазаната машина, която ощетява всеки български гражданин, която ощетява всяко българско семейство – от назначението на чиновника на партиен принцип до най-високо ниво и през законодателство, което може да бъде тълкувано от чиновника по негово усмотрение, и доказателство за това не са само 700 милиона от хазартния бизнес, които в момента се претендира, че не са събрани. Учудващо е, че за корупция не говорят и тези партии, и новите партии със старите политици, които претендират да бъдат част от следващия парламент, претендират и да управляват.</seg>
                    <seg xml:id="ParlaMint-BG_2021-03-25.seg114">Всъщност дали е учудващо? Ние, представителите на „Българска прогресивна линия“, смятаме, че политиците на прехода трябва да отстъпят. Те са тези, чийто водещ мотив в тяхната работа е принципът: „Гарван гарвану око не вади.“ Време е за нови политици, за воля за пречупване на това уродливо явление корупцията.</seg>
                    <seg xml:id="ParlaMint-BG_2021-03-25.seg115">Ние извеждаме на първо място борбата с тази корупция от най-ниско до най-високо ниво, тази корупция, която е 20 – 30%. И когато става въпрос за обществен ресурс от стотици милиони, от милиарди, представяте ли си какъв огромен ресурс е това? Този ресурс може да доведе до бързо, в кратки срокове, шоково увеличение на доходите, на възнагражденията на нашите съграждани. Може да доведе в кратки срокове до по-добър живот в България, да спре напускането на младите хора.</seg>
                    <seg xml:id="ParlaMint-BG_2021-03-25.seg116">Ние от „Българска прогресивна линия“ ще работим за това. Ще работим в България правовият ред и спазването на законите да са на първо място, да няма корупция, да има повече преразпределен обществен ресурс. Но всъщност най-важно е да разберем и да осмислим, че е дошло време за повече справедливост за този ресурс, който не е разпределен справедливо, за свръхпечалбите не само в определен кръг толерирани работодатели от властта, но за целия икономически живот. Трябва да бъдат защитени тези над 90% от хората, които са на наемния труд, които формират основната част от брутния вътрешен продукт. И когато говорим за нова философия на разпределение – справедлива философия, справедливо разпределение на този ресурс, трябва да принудим работодателите да споделят своята печалба с хората на наемния труд – тези, заради които те имат печалба, тези, които водят до прогрес, и не със свръхексплоатация, не с извънреден труд. Сега е време, в което трябва да си припомним, че това Народно събрание, управляващото мнозинство с осигурен кворум от Българската социалистическа партия, прие 300 часа извънреден труд. Ето това е свръхексплоатация на хората на наемния труд!</seg>
                    <vocal type="interruption">
                        <desc>(Шум и реплики от „БСП за България“: „Не те е срам!“)</desc></vocal>
                    <seg xml:id="ParlaMint-BG_2021-03-25.seg117">В името на нашата партия е заложено и за какво ще работим – за българска линия, отстоявайки националния интерес, и за модели за управленски решения, които да доведат до прогрес.</seg>
                    <vocal type="interruption">
                        <desc>(Шум и реплики от „БСП за България“.)</desc></vocal>
                    <seg xml:id="ParlaMint-BG_2021-03-25.seg118">Пожелавам на всички Ви да сте здрави! Призовавам нашите съграждани, стриктно спазвайки противоепидемичните мерки, спазвайки всички препоръки за безопасност, да упражнят правото си на глас. Високата активност ще даде легитимност за вземане на решение на следващия парламент. Затова и призовавам всички наши сънародници да упражнят конституционното си право на вот на 4 април! Благодаря Ви.</seg>
                </u>
                <u ana="#chair" n="162343" who="#KarayanchevaTsveta" xml:id="ParlaMint-BG_2021-03-25.u13">
                    <seg xml:id="ParlaMint-BG_2021-03-25.seg119">Благодаря, уважаеми господин Янков.</seg>
                    <seg xml:id="ParlaMint-BG_2021-03-25.seg120">Уважаеми колеги! Днес сме се събрали, за да отбележим края на мандата на Четиридесет и четвъртото народно събрание. Всеки от нас ще отнесе различни спомени, както е различна оценката на всеки един от нас за изминалите четири години.</seg>
                    <seg xml:id="ParlaMint-BG_2021-03-25.seg121">Скоро в тази зала ще заемат местата си депутатите от Четиридесет и петото народно събрание. Някои от тях ще са ветерани с опит, други за първи път ще седнат на депутатските банки. На бъдещите депутати ветерани да пожелаем да носят със себе си поуката от допуснатите в миналото грешки, а на тези, които за първи път ще влязат тук, нека да не забравят обещанията към избирателите си.</seg>
                    <seg xml:id="ParlaMint-BG_2021-03-25.seg122">Дами и господа, позволете ми сега да се обърна към една много важна група хора, чийто труд понякога остава недостатъчно оценен. Като председател на Четиридесет и четвъртия парламент искам да подчертая дълбоката благодарност, която всички български граждани дължим на хилядите наши сънародници – доброволци в организирането на изборите.</seg>
                    <kinesic type="applause">
                        <desc>(Ръкопляскания от ГЕРБ.)</desc></kinesic>
                    <seg xml:id="ParlaMint-BG_2021-03-25.seg123">За гладкото и честното протичане на изборния процес са ангажирани близо 80 хил. души изборна администрация, в която участват симпатизанти на различни политически формации. Заедно със застъпниците, представителите на партиите, наблюдателите те ще бъдат нашите гаранти за справедлив вот, за излъчване на легитимно народно представителство.</seg>
                    <seg xml:id="ParlaMint-BG_2021-03-25.seg124">Уважаеми членове на изборни комисии, уважаеми застъпници, представители на партии и наблюдатели! Вие ще положите огромни усилия, ще откъснете от своето време, ще пожертвате дълги часове в името на Светая Светих на демокрацията, правото на всеки от нас да заяви своите възгледи за пътя, по който иска да върви държавата. Това е израз на дълбок и верен патриотизъм.</seg>
                    <seg xml:id="ParlaMint-BG_2021-03-25.seg125">Всички Вие, които сте се включили като доброволци в избирателните комисии, сте пример за истински български патриоти, защото в условията на демокрация няма по-голям патриотизъм от защитата на честността на изборите. Защото в условията на демокрацията аз вярвам искрено, че всички наши сънародници осъзнават до каква степен са Ваши длъжници. Искам да вярвам, че ще го покажат, като излязат да гласуват масово.</seg>
                    <seg xml:id="ParlaMint-BG_2021-03-25.seg126">Уважаеми сънародници! Всеки глас има значение и всеки глас ще бъде честно преброен. Гласовете на всички нас имат еднаква тежест. Обществото ни само ще спечели от високата избирателна активност. И когато влезете в изборната секция, не забравяйте да кажете едно искрено „благодаря“ на хората, които са там, за да гарантират гражданските ни права.</seg>
                    <seg xml:id="ParlaMint-BG_2021-03-25.seg127">Уважаеми кандидат депутати, влизаме в последната фаза от предизборната кампания! Независимо колко разгорещени са страстите, нека не забравяме, че след 4 април всички ние ще продължим да живеем заедно и нито проблемите, нито мечтите ни ще са различни на 5 април. Нека не забравяме следния цитат от Евангелието на Лука: „Всяко царство, разделено против себе си – запустява, и всеки дом, разделен против себе си – пада.“</seg>
                    <seg xml:id="ParlaMint-BG_2021-03-25.seg128">Пожелавам успех на всички участници в изборите за Четиридесет и пето народно събрание!</seg>
                    <kinesic type="applause">
                        <desc>(Ръкопляскания.)</desc></kinesic>
                    <seg xml:id="ParlaMint-BG_2021-03-25.seg129">Уважаеми колеги! Моля да се изправим, за да чуем химните на Република България и на Европейския съюз.</seg>
                    <kinesic type="applause">
                        <desc>(Всички стават. Звучат химните на Република България и на Европейския съюз. Ръкопляскания.)</desc></kinesic>
                    <seg xml:id="ParlaMint-BG_2021-03-25.seg130">Уважаеми колеги, благодаря за съвместната работа.</seg>
                    <seg xml:id="ParlaMint-BG_2021-03-25.seg131">Закривам Четиридесет и четвъртото народно събрание!</seg>
                    <kinesic type="ringing">
                        <desc>(Звъни.)</desc></kinesic>
                </u>
            </div>
        </body>
    </text>
</TEI>