<?xml version="1.0" encoding="UTF-8"?>
<TEI ana="#reference #parla.sitting" xml:id="ParlaMint-BG_2014-10-27" xml:lang="bg" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title type="main" xml:lang="bg">Български парламентарен корпус ParlaMint-BG (2014-10-27) [ParlaMint]</title>
                <title type="main" xml:lang="en">Bulgarian parliamentary corpus ParlaMint-BG (2014-10-27) [ParlaMint]</title>
                <title type="sub" xml:lang="bg">Стенограмa от 1 пленарнo заседаниe на 1 сесия на 43 Народно събрание на Република България (2014-10-27)</title>
                <title type="sub" xml:lang="en">Report of the meeting of the Bulgarian National Assembly, Term 43, Session 1, Meeting 1 (2014-10-27)</title>
                <meeting ana="#parla.sitting" corresp="#BGNS" n="2014-10-27">2014-10-27</meeting>
                <meeting ana="#parla.meeting.regular" corresp="#BGNS" n="1">1 пленарно заседание</meeting>
                <meeting ana="#parla.session" corresp="#BGNS" n="1">1 парламентарна сесия</meeting>
                <meeting ana="#parla.term" corresp="#BGNS" n="43">Четиридесет и трето народно събрание</meeting>
                <respStmt>
                    <persName xml:lang="bg">Владислава Григорова</persName>
                    <persName xml:lang="en">Vladislava Grigorova</persName>
                    <resp xml:lang="bg">Сваляне, почистване и конвертиране до XML</resp>
                    <resp xml:lang="en">Download, clean-up converting of the data to XML</resp>
                </respStmt>
                <respStmt>
                    <persName ref="https://orcid.org/0000-0002-4484-5027" xml:lang="bg">Петя Осенова</persName>
                    <persName ref="https://orcid.org/0000-0002-4484-5027" xml:lang="en">Petya Osenova</persName>
                    <resp xml:lang="bg">Кодиране в Parla-CLARIN TEI XML</resp>
                    <resp xml:lang="en">Parla-CLARIN TEI XML corpus encoding</resp>
                </respStmt>
                <respStmt>
                    <persName ref="https://orcid.org/0000-0003-3555-0179" xml:lang="bg">Кирил Симов</persName>
                    <persName ref="https://orcid.org/0000-0003-3555-0179" xml:lang="en">Kiril Simov</persName>
                    <resp xml:lang="bg">Валидиране на корпуса Parla-CLARIN TEI XML</resp>
                    <resp xml:lang="en">Parla-CLARIN TEI XML corpus validation</resp>
                </respStmt>
                <funder>
                    <orgName xml:lang="bg">Изследователска инфраструктура CLARIN</orgName>
                    <orgName xml:lang="en">The CLARIN research infrastructure</orgName>
                </funder>
            </titleStmt>
            <editionStmt>
                <edition>1.0</edition>
            </editionStmt>
            <extent>
                <measure quantity="92" unit="speeches" xml:lang="bg">92 изказвания</measure>
                <measure quantity="92" unit="speeches" xml:lang="en">92 speeches</measure>
                <measure quantity="1111" unit="words" xml:lang="en">1111 words</measure>
            </extent>
            <publicationStmt>
                <publisher>
                    <orgName xml:lang="bg">Изследователска инфраструктура CLARIN</orgName>
                    <orgName xml:lang="en">CLARIN research infrastructure</orgName>
                    <ref target="https://www.clarin.eu/">www.clarin.eu</ref></publisher>
                <idno type="handle">http://hdl.handle.net/11356/1167</idno>
                <availability status="free"><licence>http://creativecommons.org/licenses/by/4.0/</licence>
                    <p xml:lang="en">This work is licensed under the
                        <ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
                    <p xml:lang="bg">Този ресурс е лицензиран под лиценз:
                        <ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
                </availability>
                <date when="2022-12-20">2022-12-20</date>
            </publicationStmt>
            <sourceDesc>
                <bibl>
                    <title type="main">Minutes of the National Assembly of the Republic of Bulgaria</title>
                    <idno type="URI">https://parliament.bg/bg/plenaryst</idno>
                    <date when="2014-10-27"></date>
                </bibl>
            </sourceDesc>
        </fileDesc>
        <encodingDesc>
            <projectDesc>
                <p xml:lang="bg">
                    <ref target="https://www.clarin.eu/content/parlamint">ParlaMint</ref></p>
                <p xml:lang="en">
                    <ref target="https://www.clarin.eu/content/parlamint">ParlaMint</ref></p>
            </projectDesc>
            <tagsDecl>
                <namespace name="http://www.tei-c.org/ns/1.0">
                    <tagUsage gi="body" occurs="1"></tagUsage>
                    <tagUsage gi="desc" occurs="63"></tagUsage>
                    <tagUsage gi="div" occurs="4"></tagUsage>
                    <tagUsage gi="incident" occurs="7"></tagUsage>
                    <tagUsage gi="kinesic" occurs="27"></tagUsage>
                    <tagUsage gi="p" occurs="11"></tagUsage>
                    <tagUsage gi="seg" occurs="607"></tagUsage>
                    <tagUsage gi="text" occurs="1"></tagUsage>
                    <tagUsage gi="u" occurs="92"></tagUsage>
                    <tagUsage gi="vocal" occurs="29"></tagUsage>
                </namespace>
            </tagsDecl>
        </encodingDesc>
        <profileDesc>
            <settingDesc><setting>
                    <name type="address">2 Narodno Sabranie Sq.</name>
                    <name type="city">Sofia</name>
                    <name key="BG" type="country">Bulgaria</name>
                    <date when="2014-10-27"></date></setting>
            </settingDesc>
        </profileDesc>
    </teiHeader>
    <text ana="#reference" xml:lang="bg">
        <body>
            <div type="debateSection">
                <u ana="#chair" n="1" who="#DanailovStefan" xml:id="ParlaMint-BG_2014-10-27.u1">
                    <seg xml:id="ParlaMint-BG_2014-10-27.seg1">Добър ден, уважаеми дами и господа!</seg>
                    <seg xml:id="ParlaMint-BG_2014-10-27.seg2">Преди всичко моля всеки от Вас да се регистрира.</seg>
                    <seg xml:id="ParlaMint-BG_2014-10-27.seg3">Имаме необходимия кворум. Откривам днешното заседание.</seg>
                    <kinesic type="ringing"><desc>(Звъни.)</desc></kinesic>
                    <seg xml:id="ParlaMint-BG_2014-10-27.seg4">Съгласно традиционно утвърдения протокол и договореност между парламентарно представените политически сили това важно заседание, поставящо началото на работата на Четиридесет и трето народно събрание, се предава пряко по Българската национална телевизия и Българското национално радио.</seg>
                    <seg xml:id="ParlaMint-BG_2014-10-27.seg5">Уважаеми дами и господа, сериозно или на шега се оказа, че аз отново съм най-възрастният народен представител и това ми дава правото и отговорността да се обърна към Вас с надеждата този път да съм по-добър орисник за бъдещето на нашата съвместна работа.</seg>
                    <seg xml:id="ParlaMint-BG_2014-10-27.seg6">Почитаеми господин Президент, Ваши Светейшества, Ваши Превъзходителства, уважаеми министри, уважаеми зрители и радиослушатели!</seg>
                    <seg xml:id="ParlaMint-BG_2014-10-27.seg7">Пъстър е букетът от партии, които изпратиха свои представители в тази зала. Много и различни са посоките на посланията, с които убеждавахме своите избиратели. Въпреки това много се надявам, че мъдростта на народа ни ще ни помогне да мобилизираме и обединим мислите си в името на възраждането на неговото заслужено самочувствие.</seg>
                    <seg xml:id="ParlaMint-BG_2014-10-27.seg8">Трудното раждане на този парламент доказа, че сме занемарили много от принципите на така жадуваната демокрация и вече не може да отлагаме лечението на българския обществен живот. Длъжни сме честно да погледнем истината в очите и спешно да предложим най-важните стъпки по пътя към националното спасение. Така крачка по крачка да се опитаме да върнем доверието на хората, за да активираме тяхното участие в обществените процеси.</seg>
                    <seg xml:id="ParlaMint-BG_2014-10-27.seg9">Много хора все още очакват от нас промяната, която им обещавахме всички. Младите търсят основание да се усъвършенстват и останат в Република България, възрастните хора – достойна отплата за труда си, хората на бизнеса очакват гаранции за своята креативност и икономическа активност, а творците и хората на науката – простор за своето творческо вдъхновение.</seg>
                    <seg xml:id="ParlaMint-BG_2014-10-27.seg10">Дами и господа, ако в сърцата ни е останала дори и капчица кръв, вярна на Кубратовия завет „Съединението прави силата”, трябва да обединим разум и сили, защото нищо не е по-важно от добруването на нацията ни и само общите ни усилия могат да дадат плодове за нейното бъдеще.</seg>
                    <seg xml:id="ParlaMint-BG_2014-10-27.seg11">Водени от тази воля, предлагам да пристъпим към най важната част от нашата работа днес – полагане на клетвата.</seg>
                    <seg xml:id="ParlaMint-BG_2014-10-27.seg12">Моля, станете и повтаряйте след мен.</seg>
                    <incident type="action"><desc>(Всички стават.)</desc></incident>
                    <seg xml:id="ParlaMint-BG_2014-10-27.seg13">„Заклевам се в името на Република България да спазвам Конституцията и законите на страната и във всичките си действия да се ръководя от интересите на народа. Заклех се!”.</seg>
                    <kinesic type="applause"><desc>(Ръкопляскания. Звучи химна на Република България. Звучи химна на Европейския съюз, народните представители от Партия „Атака” сядат.)</desc></kinesic>
                    <seg xml:id="ParlaMint-BG_2014-10-27.seg14">Скъпи колеги, от сърце желая на всички да сте живи и здрави, да имате сили, за да изпълним всичко това, което искат от нас избирателите!</seg>
                    <seg xml:id="ParlaMint-BG_2014-10-27.seg15">На добър час Ви желая от сърце!</seg>
                    <kinesic type="applause"><desc>(Ръкопляскания.)</desc></kinesic>
                    <seg xml:id="ParlaMint-BG_2014-10-27.seg16">След изявено от него желание да се обърне към българския парламент, давам думата на президента на Република България господин Росен Плевнелиев.</seg>
                </u>
                <u ana="#regular" n="2" who="#PlevnelievRosen" xml:id="ParlaMint-BG_2014-10-27.u2">
                    <seg xml:id="ParlaMint-BG_2014-10-27.seg17">Уважаеми господин председателстващ първото заседание на Четиридесет и третото Народно събрание!</seg>
                    <seg xml:id="ParlaMint-BG_2014-10-27.seg18">Уважаеми господин Министър-председател!</seg>
                    <seg xml:id="ParlaMint-BG_2014-10-27.seg19">Уважаема госпожо Вицепрезидент!</seg>
                    <seg xml:id="ParlaMint-BG_2014-10-27.seg20">Ваше Светейшество!</seg>
                    <seg xml:id="ParlaMint-BG_2014-10-27.seg21">Уважаеми господин Председател на Конституционния съд!</seg>
                    <seg xml:id="ParlaMint-BG_2014-10-27.seg22">Уважаеми вицепремиери и министри!</seg>
                    <seg xml:id="ParlaMint-BG_2014-10-27.seg23">Уважаеми ръководители на религиозните общности в България, Ваши превъзходителства!</seg>
                    <seg xml:id="ParlaMint-BG_2014-10-27.seg24">Уважаеми госпожи и господа народни представители!</seg>
                    <seg xml:id="ParlaMint-BG_2014-10-27.seg25">Драги гости, скъпи сънародници!</seg>
                    <seg xml:id="ParlaMint-BG_2014-10-27.seg26">На първо място искам да пожелая успех на всички избрани народни представители в Четиридесет и третото Народно събрание. Сигурен съм, че вече усещате отговорността, с която е натоварено народното доверие. Високите очаквания към Вас от обществото изискват честност и неуморна работа. Българските граждани искат да живеят достойно. За да повишим качеството на живот в страната, са необходими реформи, ефективни политики и институции, обърнати с лице към хората, а реалните проблеми на държавата и обществото да съпътстват ежедневната ни работа.</seg>
                    <seg xml:id="ParlaMint-BG_2014-10-27.seg27">Предизборните битки приключиха. Сега сме изправени пред реалността и пред трудните, но важни решения, които предстоят. Искрено се надявам Народното събрание да се превърне в институция, където политическите сили противопоставят идеите и аргументите си, а личните и партийните противопоставяния и противоречия да останат на заден план.</seg>
                    <seg xml:id="ParlaMint-BG_2014-10-27.seg28">България е парламентарна република и нито една от важните за държавата стъпки не може да бъде предприета без работещ и стабилен парламент. Вярвам, че парламентарната демокрация и многопартийната политическа система са най-стойностните постижения на българския преход. Не бива да си позволяваме да ерозира общественото доверие в тези ценности. Ако с поведението си подхранваме максимата: „Всички са маскари”, отчуждаваме гражданите от политическото представителство, отслабваме институциите и блокираме развитието на демократичната държава. Политическите сметки на дребно създават хранителна среда за всякакъв вид популизъм и екстравагантни идеи за промяна, включително и на формата на държавно управление.</seg>
                    <seg xml:id="ParlaMint-BG_2014-10-27.seg29">България няма нужда от месии, които еднолично решават кое е правилно и кое – не. Няма магическа формула, която без общо усилие да ни изведе по пътя на просперитета. Решението е работа в полза на хората. Решението е в стриктното спазване на принципите на правовата държава и разделението на властите. Безпринципното противопоставяне, острите нападки и политическите заклинания водят до това, че днес половината наши сънародници, за съжаление, не гласуват. Това поставя на изпитание самите основи на демократичното устройство. В подобен сблъсък няма победители – губим всички, губи държавата, а най-излъгани в очакването си остават гражданите. За да възстановим доверието в институциите, в политическите партии и като цяло – в парламентаризма, е необходимо публично и отговорно да изпълним това, което сме обещали.</seg>
                    <seg xml:id="ParlaMint-BG_2014-10-27.seg30">Народът си каза тежката дума, като гласува. Сега политиците са на ход. Само с разум и национално отговорен подход, с много повече работа и много по-малко скандали и безсмислено противопоставяне можем да бъдем полезни на обществото. Без значение дали харесваме или не резултатите от тези избори, ние сме длъжни да ги разчетем правилно и да намерим решенията, които народът очаква от нас.</seg>
                    <seg xml:id="ParlaMint-BG_2014-10-27.seg31">Българските граждани искат работеща държава, която гарантира справедливост, социална защита и спазването на правилата от всички. Последните години показаха, че агресивното преследване на лични и теснопартийни интереси са част от грешките на младата демокрация, но те са обречени на неуспех. За 25 години в България израсна едно ново, свободно поколение, което се превърна в истинско гражданско общество с безжалостен коректив на всеки, който схваща политиката като серия от договорки и демагогски обяснения пред удобни медии.</seg>
                    <seg xml:id="ParlaMint-BG_2014-10-27.seg32">Пожелавам на Четиридесет и третото Народно събрание да покаже истинското лице на политиката и на парламентаризма. Българските граждани поставиха на всички Вас, народните представители, сложна, но ясна задача – да потърсите общото между Вас, като запазите различията си.</seg>
                    <seg xml:id="ParlaMint-BG_2014-10-27.seg33">От позициите, които сега ще завземе всяка една политическа сила, ще се определи дали многообразието може да се превърне в богатство, защото именно когато съпоставим приоритетите на по-голям брой политически субекти, тогава можем да откроим съвсем ясно и най-важните национални приоритети. Тесните партийни интереси трябва да отстъпят на националните интереси. България има нужда от работещ парламент и редовно правителство. Нека покажем, че и българската демокрация е узряла за принципни и работещи коалиции.</seg>
                    <seg xml:id="ParlaMint-BG_2014-10-27.seg34">Много е възможно България да бъде управлявана от коалиции за много години напред. Това не е непременно лошо. Напротив, коалиционната култура е неразделна част от всяка демокрация. Нека заменим балканския с европейския подход – не раздаване на постове или власт на всяка цена, а какво смислено има за вършене в държавата и кой е най-компетентен да го свърши.</seg>
                    <seg xml:id="ParlaMint-BG_2014-10-27.seg35">Вече не вярваме на революции, на месии, на популисти – това е добре. Вместо силните хора нека изберем силните институции, нека заложим на модерния патриотизъм, който ни учи да обичаме родината си и да се посветим на народа си.</seg>
                    <seg xml:id="ParlaMint-BG_2014-10-27.seg36">Нека се разграничим от криво разбрания национализъм, сеещ омраза към различния, която води до изолация и бедност. Обществото има нужда от отговорни и компетентни лидери в икономиката, държавата и в политиката. Нека им дадем път, да гледаме напред в ХХІ век, а не назад – към наследството и зависимостите на комунистическия режим.</seg>
                    <seg xml:id="ParlaMint-BG_2014-10-27.seg37">На няколко поредни избора българските граждани изразиха ясно и непоколебимо своята привързаност към европейските ценности. България е страна – член на Европейския съюз и НАТО, не защото едно правителство или един парламент са решили така преди години, а защото ценностната система на българското гражданско общество е европейска, защото българският народ отдавна е направил своя демократичен избор и задачата пред всички нас е с действията си да отстояваме и гарантираме демократичния и европейския избор на България. Това ни завеща и Апостола на свободата – да намерим своето достойно място в европейското семейство и да изградим своята чиста и свята република.</seg>
                    <seg xml:id="ParlaMint-BG_2014-10-27.seg38">Уважаеми народни представители, нестабилността днес е най-голямата заплаха за България. Важно е да постигнем по-високо ниво на политическа и институционална стабилност – важно е за икономиката, за доходите, за регионите, за създаването на работни места и за по-добър живот на българските граждани.</seg>
                    <seg xml:id="ParlaMint-BG_2014-10-27.seg39">Съвкупността от много и различни кризи – вътрешни и външни, води до нестабилност. Проблемите са много и не ни чакат, а сроковете за тяхното решаване изтичат. Дълговете и дефицитите растат, а инвестициите са на незадоволителни нива. Нереформирани сектори източват и без това малкия ресурс за смислени инвестиции в държавата.</seg>
                    <seg xml:id="ParlaMint-BG_2014-10-27.seg40">Приветствам новия подход, който политическите сили демонстрираха преди конституирането на Четиридесет и третото Народно събрание – подход на диалог, на съпоставяне на позиции и търсене на съгласие и резултати по националните приоритети чрез принципни споразумения и програма за действие. Такъв подход работи за доверие и постигане на по-високо ниво на стабилност в държавата.</seg>
                    <seg xml:id="ParlaMint-BG_2014-10-27.seg41">Надявам се този нов и конструктивен подход да не бъде загърбен веднага след формирането на правителство, а да се превърне в основа на широка политическа подкрепа за реформи и действия в обществен интерес. Това е желанието на българските граждани, което можем да разчетем в изборните резултати, защото не аритметичният подход, не автоматичното събиране – две, три или повече политически сили, а широката подкрепа за национално отговорни политики ще върне доверието на българите към институциите и към политиката.</seg>
                    <seg xml:id="ParlaMint-BG_2014-10-27.seg42">Продължаването на реформите в съдебната система, енергетиката, образованието, здравеопазването, пенсионното осигуряване, начинът, по който се структурират и работят регулаторите, електронното управление, модерната инфраструктура, енергийната ефективност и диверсификация, това са стратегически важни задачи, по които Вие нямате непреодолими различия.</seg>
                    <seg xml:id="ParlaMint-BG_2014-10-27.seg43">В речта си пред Четиридесет и второто Народно събрание призовах народните представители да приемат декларация за приоритетите на парламента. Вместо това бе заложено, за съжаление, на деструктивен подход, който задълбочи кризата, а страната загуби ценно време. Вече виждаме ясно колко е вредно за държавата, когато политическите борби се превърнат в личностни битки на всяка цена.</seg>
                    <seg xml:id="ParlaMint-BG_2014-10-27.seg44">Уважаеми народни представители, доверието е ключът към успеха – доверие на гражданите, но и доверие на партньорите и на инвеститорите. Не само инвестициите могат да създадат бързо така желаните работни места и доходи. Либерализирането на вътрешния пазар, независимите и ефективни регулатори, върховенството на закона, добрата бизнес среда са двигател на инвестициите на общественото доверие. Колкото повече прозрачност и прогнозируемост в икономиката и в институциите, колкото повече конкуренция и ефективна регулация, толкова по-добри цени и услуги за хората.</seg>
                    <seg xml:id="ParlaMint-BG_2014-10-27.seg45">Вижте сектор „Информационни и комуникационни технологии“, от една страна, и сектор „Енергетика“, от друга. България днес е седма в света по скорост на интернет. Тридесет хиляди добре платени работни места за млади българи бяха създадени в последните десет години. И обратно – в енергетиката сме потънали в десетилетия на популизъм и неефективност, като държа да отбележа към днешна дата цифрата – губим един милиард лева на година. Това са две различни Българии. Нека отпушим добрата България, а лошото поправим. Нека стартираме националната програма за енергийна ефективност, либерализация и диверсификация. От това ще спечелят милиони българи. Нека продължим честния дебат за българската енергетика в енергийния борд – безспорно една добра идея на служебното правителство. Нека ускорим изпълнението на големите инфраструктурни проекти. Смислените инвестиции са тези в образование, конкурентоспособност, производителност и заетост, модерна инфраструктура, енергийна ефективност за всички.</seg>
                    <seg xml:id="ParlaMint-BG_2014-10-27.seg46">Призовавам за постигане на широко политическо съгласие, за неотложни антикризисни действия и важни структурни реформи. Българските граждани със своя глас ни дават ясен знак, че през ХХІ век в обединена и демократична Европа силата на един политик не се измерва с печеленето на битки на всяка цена, а с постигнатите добри резултати и взети отговорни решения за нацията. Търсенето на компромис не е слабост, не е политическа безпринципност, напротив. Именно сега, когато имаме осем партии в Парламента, всяка една от политическите сили трябва да акцентира върху способността си да намира компромиси. Лесно и примамливо е да заложим отново на агресивна риторика, на радикално поведение, обиди, обвинения, задълбочаване на различията, но подобно поведение няма да ни придвижи напред и да ни извади от водовъртежа на кризи, които водят след себе си до трайна несигурност и нестабилност и в резултат на това бедност и нова вълна емиграция. Четвърт век от падането на тоталитарния комунистически режим българското общество вече е припознало демократичните ценности, следва ги и на тяхна основа ще даде оценка за работата на всеки политик и на всяко Народно събрание. Силата на един политик, вярвам, е функция на неговата ефективност. Пожелавам на всички политически сили да намерят позитивното в тезите на опонента и да работят за съгласие.</seg>
                    <seg xml:id="ParlaMint-BG_2014-10-27.seg47">Имаме основата на този консенсус. Приоритетите на Националната програма за развитие „България 2020“  бяха одобрени с пълен политически консенсус на Консултативния съвет по национална сигурност при президента.</seg>
                    <seg xml:id="ParlaMint-BG_2014-10-27.seg48">Нека изпълним програмата „България 2020“ по един достоен начин, независимо кой е на власт. Споразумението за партньорство с Европейската комисия до 2020 г. също е плод на обществен консенсус и вече е одобрено. Този документ представлява стратегически план за инвестиции, за реформи, които ще допринесат за така нужния икономически растеж и повишаване качеството на живот на българските граждани. Изпълнението на споразумението през следващите години изисква национално съгласие, приемственост и силна политическа воля за осъществяване на реформите, заложени в него. Тези реформи не могат повече да се отлагат, а Европейската комисия ще бъде наш партньор в този процес. Можем да получим над 15 млрд. евро, но нито едно евро не е гарантирано. Чака ни много работа, за да успеем да инвестираме този ресурс в качествени проекти по един прозрачен и ефективен начин.</seg>
                    <seg xml:id="ParlaMint-BG_2014-10-27.seg49">Уважаеми народни представители, нека песимизмът и кризата отстъпят място на смислени действия стъпка по стъпка, ден по ден. Списъкът с неотложните за решаване задачи е дълъг. Актуализацията на бюджета за 2014 г., както и решаването на казуса КТБ са само едни от тях.</seg>
                    <seg xml:id="ParlaMint-BG_2014-10-27.seg50">Още през средата на тази година Международният валутен фонд видя голям риск за приходите на бюджета, изрази тревога от ръста на разходите, обърна специално внимание на главоломно нарастващите дългове на държавните предприятия и по-специално в енергетиката. Актуализацията на бюджета е необходимо да се извърши в спешен порядък, за да не блокират жизнено важни системи в държавата.</seg>
                    <seg xml:id="ParlaMint-BG_2014-10-27.seg51">Предварително Ви благодаря за отговорното отношение.</seg>
                    <seg xml:id="ParlaMint-BG_2014-10-27.seg52">Случаят „КТБ” повдига много въпроси за начина, по който работят българските регулатори, финансовото разузнаване, специалните служби, правораздавателните органи и институциите като цяло. Необходимо е да се предприемат решителни мерки и реформи за разбиване на корупционни схеми, мрежи на влияние и неефективности в сектора от икономиката, обществени поръчки и институциите като цяло. Вече посочих, че ако се замете истината за КТБ, подмененият преход на България ще продължи за много години напред. Истината не трябва да бъде потулена, търгувана или удобно превърната в средство за натиск. Това ще бъде стратегическа грешка за държавата и политиците, която няма да бъде простена от нашите деца. Наяве трябва да излезе целият модел „КТБ” – модел на контрол върху държавни пари, обществени поръчки, медии, политици, институции. Моделът „КТБ” трябва да бъде разграден, а не възпроизведен на отново.</seg>
                    <seg xml:id="ParlaMint-BG_2014-10-27.seg53">Единният надзорен механизъм като първи стълб на европейския банков съюз вече е факт. Нашето място също е там, като припомням, че вече постигнахме консенсус за това. Сега е необходимо да извършим и процедурата за членство по един достоен начин.</seg>
                    <seg xml:id="ParlaMint-BG_2014-10-27.seg54">Уважаеми народни представители, нека подкрепим родолюбието и усещането за мисия на българския народ, нека повдигнем неговото самочувствие, като покажем, че държава и народ, че политици и граждани работят заедно и отговорно за модернизацията на страната! Нека създаваме и надграждаме чувството за единност, за прогрес, за обща цел и посока за нацията и за държавата!</seg>
                    <seg xml:id="ParlaMint-BG_2014-10-27.seg55">Пожелавам успех във Вашата мисия за една по-добра България! Благодаря Ви.</seg>
                    <kinesic type="applause"><desc>(Ръкопляскания.)</desc></kinesic>
                </u>
                <u ana="#chair" n="3" who="#DanailovStefan" xml:id="ParlaMint-BG_2014-10-27.u3">
                    <seg xml:id="ParlaMint-BG_2014-10-27.seg56">Благодаря, господин Президент.</seg>
                    <seg xml:id="ParlaMint-BG_2014-10-27.seg57">Ще помоля квесторите да раздадат Проекта за решение за приемане на процедурни правила за избор на председател на Четиридесет и третото Народно събрание.</seg>
                    <seg xml:id="ParlaMint-BG_2014-10-27.seg58">Нямате ли го, или е раздаден?</seg>
                    <seg xml:id="ParlaMint-BG_2014-10-27.seg59">Започваме деловата представителна част.</seg>
                    <seg xml:id="ParlaMint-BG_2014-10-27.seg60">Давам думата на господин Бойко Борисов за слово от името на Парламентарната група на политическа партия ГЕРБ.</seg>
                    <incident type="incident"><desc>(Народният представител Бойко Борисов целува ръка на Патриарх Неофит.)</desc></incident>
                </u>
                <u ana="#regular" n="4" who="#BorisovBoyko" xml:id="ParlaMint-BG_2014-10-27.u4">
                    <seg xml:id="ParlaMint-BG_2014-10-27.seg61">Ваше Светейшество, уважаеми господин Президент, Вицепрезидент, господин Председател, господин Премиер, дами и господа Ваши Превъзходителства! Ще бъда много кратък, тъй като от нас се очаква да кажем какво мислим по въпроса за правителството. Няма да се впускам в анализ на миналото, защото то няма да ни донесе нищо за в бъдеще. Всяка политическа партия сигурно има много доводи да изговори това, което мисли срещу другите. Времето и народът ни дадоха друга задача – да потърсим не това, което ни разделя, а това, което би могло да ни обедини, за да свършим някаква работа. Не е и честно през няколко месеца да възлагаме на президента да прави служебно правителство, а ние, политическите партии, да се радваме кой по-голяма конфронтация може да наложи.</seg>
                    <seg xml:id="ParlaMint-BG_2014-10-27.seg62">Има три варианта, тъй като на практика след вчерашната ни среща с господин Миков, за която благодаря, той публично каза, че и да получи мандат, ще го върне, дори и чисто математическите сметки не дават възможност да се състави правителство, освен в първия мандат.</seg>
                    <seg xml:id="ParlaMint-BG_2014-10-27.seg63">Да, хората ни поставиха на първо място, но така ни поставиха, че този мандат да бъде общ за целия този парламент. Аз истински се надявам, че лидерите на другите партии го разбират така, както и аз.</seg>
                    <seg xml:id="ParlaMint-BG_2014-10-27.seg64">Избори през зимата. Въобще не коментирам кои партии са готови. При тази зима, която видяхме през месец октомври, може да стане така, че по средата на януари да не могат да закарат и бюлетините до секция, ако отидем на избори. Тези избори могат да ни подредят дори в по-лоша конфигурация.</seg>
                    <seg xml:id="ParlaMint-BG_2014-10-27.seg65">Аз считам, че всички трябва да положим огромни усилия и воля и, повтарям, не е честно към президентската институция да й дадем още три месеца – зимата, да се справя с проблемите. Не е честно! Като председател на партия ГЕРБ днес обсъдих това с всички колеги.</seg>
                    <seg xml:id="ParlaMint-BG_2014-10-27.seg66">Имаме три варианта. Аз съм готов да поема отговорност и да изпълня и трите варианта. Затова ще поканя всички лидери на партии и ще го съгласуваме – дали утре, или вдругиден, както Ви е удобно, да вземем общо решение кой вариант да изберем. Готов съм да нося пълната отговорност. Ясно ми е, че това може да е пагубно за партията, но по-пагубно ще бъде, ако не направим правителство или отидем в месец януари и след това се мъчим да направим правителство, сиреч това би било безотговорно от нас.</seg>
                    <seg xml:id="ParlaMint-BG_2014-10-27.seg67">Вариантите са три. Надявам се с колегите реформатори, Патриотичният фронт заявиха своята подкрепа по определена програма, с другите партии – с всички намерихме, с изключение на „Атака”, много повече допирни точки, отколкото проблемни, ако речем да съставим правителство. Такова правителство съм готов да оглавя. То може да бъде с три подварианта за сроковете на правителството. Краткосрочен мандат за избори две в едно на кметските избори. Това ще е нестабилно правителство, нестабилно като времево, защото докато сработи подобна нова администрация от министри, заместник-министри в тази тежка ситуация, ще минат поне няколко месеца. Чисто технологично, докато се опознаят. Вече съм го правил това веднъж. Неслучайно всички казват: сто дни все едно не се броят на правителство, защото това е минималната толерантност към него.</seg>
                    <seg xml:id="ParlaMint-BG_2014-10-27.seg68">Втори вариант – двугодишен период, избори две в едно с президентските.</seg>
                    <seg xml:id="ParlaMint-BG_2014-10-27.seg69">Трети вариант – не говорим за срок, сиреч никой не може да каже: йок, искаме четири години, каквото стане, но говорим без хоризонт, в смисъл за четиригодишен мандат. Тогава аз Ви гарантирам, че няма да съм човекът, който ще извади ГЕРБ, за да отидем като кандидат в мое лице за президентски избори. При третия вариант – дългосрочен мандат, след две години и половина няма да се кандидатирам за президент, за да паднат всички спекулации, че ние настройваме партията за президентски избори. Казвам го от трибуната и се надявам да не се спекулира повече с това. На тази лидерска среща ще чуя Вашето мнение.</seg>
                    <seg xml:id="ParlaMint-BG_2014-10-27.seg70">Разбира се, вчера изразих мнението си, което потвърждавам и сега, че ако участват политическите лидери в едно правителство просто като гарант, считам, че ще е по-стабилно, но понеже приемаме, че мандатът е наш, общ, на никой не мога да поставя това условие. Дали реформаторите ще участват и в какъв състав – си е тяхна работа, дали патриотите, или съответно всички останали, които са заявили желание – приемам, че това е Ваше право, но мнението ми е, че така би било по-стабилно.</seg>
                    <seg xml:id="ParlaMint-BG_2014-10-27.seg71">Има и друг вариант. Готов съм да приема предложението на реформаторите – да не съм премиер. Това ще е вариант, в който не знам дори и аз дали ще мога да контролирам министрите, които ще излъчим от ГЕРБ. Всичко зависи от нас. Готов съм на диалог в името на държавата.</seg>
                    <seg xml:id="ParlaMint-BG_2014-10-27.seg72">Както виждате нарочно не говорих досега, за да го кажа от трибуната на парламента. Това, което каза и президентът, всичко е, както казват и реформаторите, в нашите ръце. Ако искате да го направим.</seg>
                    <seg xml:id="ParlaMint-BG_2014-10-27.seg73">Готов съм на всеки един вариант, стига да гарантира стабилност и в този ред на мисли да не натоварваме повече президентската институция с нашите работи.</seg>
                    <seg xml:id="ParlaMint-BG_2014-10-27.seg74">С това завършвам, защото ме е страх, че всяко нещо в повече, което кажа, би торпилирало крехкия мир и благодаря на всички, които участвахте в консултациите, за изключителната диалогичност и отговорност. Истински Ви благодаря.</seg>
                    <seg xml:id="ParlaMint-BG_2014-10-27.seg75">Според мен това беше добре прието от обществото и хората, че все пак в парламента са дошли хора, които действително сме готови да жертваме себе си, партиите или, хайде нека да не звучи толкова високопарно, но да си свършим работата в името на тези, които са ни пратили. Има много сметки, много игрички, много тънки планове, аз няма да се вкарвам в тях. Хората са ни дали тази отговорност, ще си я понесем.</seg>
                    <seg xml:id="ParlaMint-BG_2014-10-27.seg76">Искам само да повторя, президентските избори въобще не влизат в моите планове и Ви моля да не се спекулира с това. Благодаря Ви.</seg>
                    <kinesic type="applause"><desc>(Ръкопляскания от ГЕРБ. Народният представител Бойко Борисов целува ръка на Патриарха.)</desc></kinesic>
                </u>
                <u ana="#chair" n="5" who="#DanailovStefan" xml:id="ParlaMint-BG_2014-10-27.u5">
                    <seg xml:id="ParlaMint-BG_2014-10-27.seg77">Благодаря на господин Борисов.</seg>
                    <seg xml:id="ParlaMint-BG_2014-10-27.seg78">Давам думата на господин Михаил Миков за слово от името на Парламентарна група „БСП лява България”.</seg>
                    <incident type="incident"><desc>(Народният представител Михаил Миков целува ръката на Патриарха.)</desc></incident>
                </u>
                <u ana="#regular" n="6" who="#MikovMihail" xml:id="ParlaMint-BG_2014-10-27.u6">
                    <seg xml:id="ParlaMint-BG_2014-10-27.seg79">Благодаря Ви, уважаеми професор Данаилов.</seg>
                    <seg xml:id="ParlaMint-BG_2014-10-27.seg80">Уважаеми господин Президент, уважаеми госпожи и господа народни представители, уважаеми господин Министър-председател, Ваше Светейшество, уважаеми представители на религиозните вероизповедания, Ваши Превъзходителства от дипломатическите мисии, уважаеми министри, уважаеми Председател на Конституционния съд и висши магистрати! На прага на учредяването на третата легислатура за последните пет години няма как да не усещаме чувство за известно смущение. Откъде идва то? Конфигурацията в новия парламент е изключително разнообразна и пъстра, макар че 124 народни представители от Четиридесет и второто народно събрание пак сме заедно. Представени са общо осем партии и коалиции. Прави ли обаче това Четиридесет и третото Народно събрание най-представителния парламент? Непредставени остават повече от половината български граждани. Мнозинството от съгражданите ни предпочетоха да не са активни участници в политическия процес и това е обстоятелство, за което следва да се държи сметка при работата ни в Четиридесет и третото Народно събрание.</seg>
                    <seg xml:id="ParlaMint-BG_2014-10-27.seg81">Какви са причините за това? Какво кара хората да се дистанцират от политиката? Кое породи всеобщото усещане за недоверие в държавата, в институциите, в партиите? Това са част от въпросите, които са важни днес, и ние трябва постоянно да търсим отговорите им. Но освен за причините, ние трябва да помислим и за средствата за оздравяване на обществото, за възстановяване на диалога между всички нас, да върнем авторитета на държавата и да направим по-устойчиви механизмите, по които функционира демократичната, социалната и правовата държава.</seg>
                    <seg xml:id="ParlaMint-BG_2014-10-27.seg82">Последната година и половина беше доминирана от протести и коментари на политици и анализатори. Всички искаха нови избори, всички виждаха в тях панацея за демокрацията у нас.</seg>
                    <seg xml:id="ParlaMint-BG_2014-10-27.seg83">Изборите ли решават всички проблеми? Аз силно се съмнявам в това. И ето, сега се установява, че недоволството и недоверието отново са налице. Защото причините за тях са много по-дълбоки и не могат да се отстранят само с избори. Защото сами по себе си изборите не решават нищо, ако са засегнати важните принципи на демокрацията, ако устройството на обществото ни е засегнато по една или друга причина. Ние предупреждавахме за това, но останахме нечути. Това вече няма значение!</seg>
                    <seg xml:id="ParlaMint-BG_2014-10-27.seg84">Сега най-важната задача на всички нас, на всяка отделна парламентарна група ще бъде да положим добросъвестно усилия, за да преодолеем дефицитите на недоверие в нашето общество и да върнем страната ни на пътя на модерния парламентаризъм и демокрация. Затова в обръщението си днес аз искам да се спра по-подробно на тези два въпроса: как се стигна до тази ситуация и какво можем да направим, за да я преодолеем?</seg>
                    <seg xml:id="ParlaMint-BG_2014-10-27.seg85">Днес изпитваме последиците не на решенията, които взе Четиридесет и второто Народно събрание, а на решенията от последните 25 години от неолибералния преход и неговото наследство – неолиберализмът, който е пълно отрицание на социалната държава, и затова няма как да е достатъчно справедлив. Носим последиците от отсъствието на приемственост по основни национални приоритети между различни правителства – липсват действия за реформи, за които повече се приказва, отколкото се правят, усещането за несправедливост, на което никое управление не пожела да се противопостави докрай, усещането за корупция и липсата на виновни за нея.</seg>
                    <seg xml:id="ParlaMint-BG_2014-10-27.seg86">Всички парламентарно представени партии следва да поемат своята отговорност в така създалата се ситуация – онези от тях, които народът отреди да управляват, да поемат своята роля достойно и според очакванията на избирателите. Необходимо е отговорно поведение от всички парламентарни групи, а не само от онези, които ще подкрепят правителството.</seg>
                    <seg xml:id="ParlaMint-BG_2014-10-27.seg87">Всяко управление изисква национална отговорност, но не винаги националната отговорност означава управление. Една политическа партия може да изнесе дори по-тежката част от тази национална отговорност, ако усети и отчете правилно нагласите в обществото и превъзмогне интереса си за участие в управление на всяка цена. Бидейки опозиция, една отговорна политическа сила може да допринесе много повече за възстановяването на доверието, ако възприеме своята роля и действа конструктивно.</seg>
                    <seg xml:id="ParlaMint-BG_2014-10-27.seg88">Необходимо е да се сложи край на деструкцията в политическия живот и да възстановим доверието в държавата, институциите и многопартийната демокрация, обединяване около приоритети, които са национални в истинския смисъл на думата. Ще участваме и в решението на проблеми с национално значение, като казуса с КТБ, необходимостта от актуализация на бюджета и проблемите в сектор „Енергетика”, със заявените си нееднократно позиции по тези въпроси.</seg>
                    <seg xml:id="ParlaMint-BG_2014-10-27.seg89">Нека се въздържаме от неясни формули на управление, които няма да способстват за преодоляване на кризата в демократичното ни развитие. Няма програмни, няма експертни правителства. Всяко правителство, подкрепено от повече от една политическа сила, вече е коалиционно. Не е честно спрямо хората да се крием зад тези формули и да си мислят те, че ние бягаме от своята отговорност.</seg>
                    <seg xml:id="ParlaMint-BG_2014-10-27.seg90">Уважаеми господин президент, уважаеми народни представители! „БСП лява България” е национална и национално отговорна партия и ще се държим подобаващо на тези характеристики. Ще бъдем, подкрепяйки евроатлантическия курс на страната, и конструктивна опозиция. Ще внасяме алтернативни законопроекти, ще подкрепяме законопроектите, с които сме съгласни и ще гласуваме по проектите, с които не сме съгласни, защото за нас изразяването на ясна позиция е начин да стане ясна алтернативата.</seg>
                    <seg xml:id="ParlaMint-BG_2014-10-27.seg91">Като опозиция ще работим за подобряване на качеството на законодателството и отчетността на независимите регулатори – една функция на Народното събрание, която доста сме занемарили и в предишни парламенти. Ще участваме активно в парламентарния контрол. Ще настояваме да продължат и се задълбочат добрите практики от Четиридесет и второто Народно събрание – за бързия контрол, за директното излъчване на заседанията на комисиите.</seg>
                    <seg xml:id="ParlaMint-BG_2014-10-27.seg92">И в предишния парламент имаше декларация за национално съгласие, втори е въпросът кой я подкрепи и кой не е. Но ние сме готови да участваме в обсъждането и да очертаем тези приоритети, които ни обединяват сега в Четиридесет и третото Народно събрание.</seg>
                    <seg xml:id="ParlaMint-BG_2014-10-27.seg93">Ние няма да отстъпим от така наречените „червени линии” от нашата платформа. Няма да го направим и занапред. Те ще очертаят най-общо политическото ни поведение в това Народно събрание. Именно от тази позиция ние имаме легитимацията да бъдем представители на автентичното ляво и да сме социална алтернатива на очертаващо се дясно управление. Нашата цел е да продължим да надграждаме постигнатото в социалната сфера.</seg>
                    <seg xml:id="ParlaMint-BG_2014-10-27.seg94">Уважаеми госпожи и господа! Протестите, които текат в Европа, от години са по същество за запазване на социалната държава от ударите на неолиберализма. Така е и у нас, осъзнато или неосъзнато. Макар социалната държава през последните 25 години да остана на моменти без видими и ясни политически носители, нейната лява идея не бе унищожена. Ние от БСП лява България ще бъдем онзи политически носител, който ще приема социалната държава за своя основна идеология, за да бъде продължено нейното развитие, което пострада сериозно във времената на прехода.</seg>
                    <seg xml:id="ParlaMint-BG_2014-10-27.seg95">Социално справедливо общество не се строи без демокрация. Затова в утвърждаването на началото за социалната държава ние виждаме и мощно средство за борба с усещането за несправедливост в цялото общество. „БСП лява България” е за продължаването на усилията на икономически напредък, но винаги трябва да помним, че сам по себе си икономическият напредък не гарантира социална справедливост, а икономически напредък без социална справедливост  обслужва интересите на силно ограничен кръг от хора. Ние не желаем това с постоянната мисъл за държавата и хората, защото имаме недовършени приоритети от Четиридесет и второто Народно събрание. Борбата с бедността, защото средствата за бедните и поправянето на несправедливостите не са остатък от бюджета, а инвестиция на държавата в социалния капитал и се връща чрез стимулиране на потреблението и развитие на производството, чрез намаляване на жестоките неравенства, в които живеем днес, които разкъсват обществената тъкан на модерна България.</seg>
                    <seg xml:id="ParlaMint-BG_2014-10-27.seg96">„БСП лява България” е за повече справедливост чрез прогресивно подоходно облагане, достоен размер на пенсиите, грижа за хората с увреждания, грижа за малкия и среден предприемач. Ще настояваме за мерки срещу младежката безработица като един постоянен приоритет.</seg>
                    <seg xml:id="ParlaMint-BG_2014-10-27.seg97">Уважаеми госпожи и господа! Държавата решително и без излишни комплекси от миналото трябва да влезе в активната си роля на регулатор и участник на пазара, като инвеститор в ключови сектори на икономиката и гарант на социалните права и придобивки.</seg>
                    <seg xml:id="ParlaMint-BG_2014-10-27.seg98">Всичко, което казах и което ще правим ние от „БСП лява България”, ще обори на практика твърдението на апологетите на неолиберализма, че вече няма нито ляво, нито дясно. Има ляво, има и дясно, и ние имаме амбицията и в това Народно събрание постоянно да доказваме това.</seg>
                    <seg xml:id="ParlaMint-BG_2014-10-27.seg99">Уважаеми народни представители, пожелавам успех на всички политически сили, които са представени тук, и ми се иска с работата си да оборим думите на Бърнард Шоу, който все пак не е бил парламентарист и може би не ги е разбирал тези работи, че демокрацията е единствената форма на организация на държавата, която гарантира, че няма да бъдем управлявани по-добре, отколкото заслужаваме. Благодаря Ви.</seg>
                    <kinesic type="applause"><desc>(Ръкопляскания.)</desc></kinesic>
                </u>
                <u ana="#chair" n="7" who="#DanailovStefan" xml:id="ParlaMint-BG_2014-10-27.u7">
                    <seg xml:id="ParlaMint-BG_2014-10-27.seg100">Благодаря.</seg>
                    <seg xml:id="ParlaMint-BG_2014-10-27.seg101">Уважаеми колеги, ако трябва да се правя на председател, искам да кажа, че регламентът за изказване е осем минути. Господин Миков прескочи с цели четири минути осемте. Моля да го имаме предвид.</seg>
                    <seg xml:id="ParlaMint-BG_2014-10-27.seg102">Господин Местан, заповядайте.</seg>
                </u>
                <u ana="#regular" n="8" who="#MestanLyutvi" xml:id="ParlaMint-BG_2014-10-27.u8">
                    <seg xml:id="ParlaMint-BG_2014-10-27.seg103">Благодаря, уважаеми господин председател.</seg>
                    <seg xml:id="ParlaMint-BG_2014-10-27.seg104">Уважаеми господин Президент, госпожо Вицепрезидент, уважаеми госпожи и господа председатели на Народното събрание, Ваши светейшества – ръководители на вероизповеданията в България, уважаеми господин Министър-председател, госпожи и господа министри, уважаеми ръководители на съдебната власт, уважаеми господин Омбудсман, Ваши превъзходителства, уважаеми гости, уважаеми госпожи и господа народни представители! След близо две години на политическа нестабилност в ДПС очаквахме символното значение на Четиридесет и третото Народно събрание да е преди всичко в плавния преход към политическа  стабилност.</seg>
                    <seg xml:id="ParlaMint-BG_2014-10-27.seg105">Нашият прочит на ситуацията след евровота направи възможно днес да разискваме не дали и кога ще има предсрочни избори, а да разискваме в пъстра политическа среда бъдещето на Република България, при това в условията на автентичен парламентаризъм. Този въпрос се решава тук. Ние сме призвани да прокараме пътя на една преуспяваща евроатлантическа България.</seg>
                    <seg xml:id="ParlaMint-BG_2014-10-27.seg106">Четиридесет и третият парламент идва в изключително кризисен момент. Ако използвам един физически термин, изправени сме пред едновременно резонансово трептене на няколко кризисни елемента: бюджетен дефицит, проблема с Корпоративна търговска банка, обърната пирамида на здравноосигурителната система, затлачени системи като здравеопазване и на този фон наблюдаваме социален популизъм, насаждащ нетърпимост към естествени пазарни механизми с претендиращи за власт политически носители. И не на последно място, може би пред скоби, е едно явление, което чувствителните към заплахите на демокрацията български граждани усещат особено болезнено – националпопулизмът. Изправени сме пред все по-отчетлива липса на визия за това каква трябва да бъде същността на съвременната българска държава, в какво общество искаме да живеем, в състояние ли сме да бъдем европейски граждани с балкански културни корени и кой от тези корени искаме да доминира в същността ни – толерантността или омразата?</seg>
                    <seg xml:id="ParlaMint-BG_2014-10-27.seg107">Движението за права и свободи е готово за дълбок същински разговор с езика на фактите за системните проблеми и пороци на българската демокрация и няма да допуснем този разговор да бъде подменен с удобната за политическите ни опоненти, но безполезна, дори опасна стратегия за продуциране на митове, които свеждат системния порок до една партия или още по-лошо – до няколко персони.</seg>
                    <seg xml:id="ParlaMint-BG_2014-10-27.seg108">Започваме със зловонието на Корпоративна търговска банка, госпожи и господа, защото този казус проявява в пълна мяра разликата между истината и мита. Истината за КТБ е отвъд мита за банката на ДПС и ние ще стигнем до нея. Ако откажете участие, вече ще сте признали, че сянката на КТБ не тегне върху ДПС. А кои партии и кои злокобни политически фигури ще изплуват от трезорите на банката е въпрос, чийто отговор дължим не само на десетките хиляди вложители, но и на българското общество като цяло.</seg>
                    <seg xml:id="ParlaMint-BG_2014-10-27.seg109">Ще продължим с темата за купуването на гласове, кой назначава в съдебната система – много важни въпроси, повтарям, с езика на фактите, а не в плена на митологемите.</seg>
                    <seg xml:id="ParlaMint-BG_2014-10-27.seg110">Ние имаме проблем с внушенията, с анти-ДПС внушенията. Ние нямаме проблем с истината.</seg>
                    <seg xml:id="ParlaMint-BG_2014-10-27.seg111">Важен е въпросът кой и защо продуцира след изборите повторно анти-ДПС истерия?! Всъщност знаем защо: цели се създаването на благоприятна емоционална среда, в която да стане възможен един откровен антиевропейски, антинатовски съюз не между дясното и центъра, а между дясното и националпопулизма, защото националпопулизмът не е позициониран върху координатната система на цивилизационните политически направления. Националпопулизмът не е нито център, нито модерен патриотизъм, а е антисистемен по своята природа.</seg>
                    <seg xml:id="ParlaMint-BG_2014-10-27.seg112">Господин Президент, точно при Вас бяхме постигнали съгласие, че плавният преход към стабилност предполага да не се връщаме към отречени модели на управление. Управленският формат, който се загатна и днес и който явно се задава, е идеологически несъвместим. Как ще съвместите евроатлантизма с изрази, като: „Европа да си гледа работата”, с искането да се преразгледа Споразумението за натовските бази в България например? В търсенето на самоцелно аритметическо мнозинство рискуваме да изгубим цивилизационната посока на България. Аритметическият сбор се превръща в сговор, ако не стъпва на ясна ценностна, демократична основа. Дори да се постигне мнозинство от 202-ма, това все не е основа за стабилно управление. Няма я ценностната спойка. Би било жалко, ако тук на помощ за компенсиране на невъзможността да бъдат изведени и обединени в едно цяло разнопосочни идеи, Ви се явява не общият смисъл на Вашето управление, а отрицанието, построено върху риториката и поведението „анти”. Отварям скоба, защото вече трябва да говорим не за „анти”, а за „не”, но все тая – „не на ДПС!”, нали?!</seg>
                    <seg xml:id="ParlaMint-BG_2014-10-27.seg113">Не бих искал това да е обяснението на протестите в Кюстендил, Ямбол и Габрово, при това с черешовите топчета. Кой стои зад черешовите топчета и срещу кого и срещу какво гърмят те днес? Какво място имат в съвременния политически пейзаж на европейска България символите на национално-освободителната борба на българския народ? От кого трябва да бъдат освобождавани България и българският парламент? – от Илия Илиев, от Александър Методиев, от Четин Казак – все български граждани, уж с равни права да избират и да бъдат избирани.</seg>
                    <seg xml:id="ParlaMint-BG_2014-10-27.seg114">Кой народ се освобождава от свои сънародници? И защо е тази избирателност – питам с болка. Защо е проблем мандатът на достойния български политик Четин Казак с 3 хил. гласа в Габрово, а не са проблем едва 1400-те гласа, с които „Атака” реализира мандат в Силистра срещу 8015 за БСП без мандат? Защо ги няма протестите в Силистра, госпожо Манолова, а е проблем мандатът на Четин Казак в Габрово?</seg>
                    <vocal type="noise"><desc>(Шум, оживление в ГЕРБ.)</desc></vocal>
                    <seg xml:id="ParlaMint-BG_2014-10-27.seg115">Бихме продължили с примерите, но по-важното е безпощадното заключение, че феноменът не засяга само ДПС, а аномалиите са резултат от сгрешена методика. Движението за права и свободи не само че не е съавтор, но коректно представи възраженията си, така че протестирането срещу собственото творение е още един парадокс.</seg>
                    <kinesic type="applause"><desc>(Ръкопляскания от ГЕРБ.)</desc></kinesic>
                    <seg xml:id="ParlaMint-BG_2014-10-27.seg116">Приех да отида в Кюстендил, защото така разбирам политическата си отговорност. Смисълът на политиката е да предотвратява, а не да създава конфликти. Проблемите трябва да се решават очи в очи, в смел и директен диалог.</seg>
                    <seg xml:id="ParlaMint-BG_2014-10-27.seg117">Бях воден обаче преди всичко от спомена и  респекта от Димитър Пешев, който през 1943 г. с риск за политическата си кариера и своята сигурност се изправи в защита на българските евреи. В България евреите са имали шанса да живеят сред толерантен народ, който е имал своите силни демократични лидери. В други страни омразата срещу евреите е била онзи обединителен знаменател, който е сплотявал и опиянявал екзалтираните към реваншизъм тълпи.</seg>
                    <seg xml:id="ParlaMint-BG_2014-10-27.seg118">Днес не е време за реваншизъм – време е да четем историята не само като минало, а в реално време!</seg>
                    <seg xml:id="ParlaMint-BG_2014-10-27.seg119">В днешния реален момент ДПС е ключов гарант за демократичния процес, основополагащ елемент на евроатлантическата архитектура на България! Ние осъзнаваме нашата мисия в това да не позволим България да се отклони от цивилизационния си избор; непрекъснато да припомняме, че демокрацията е в многообразието и това е смисълът на посланието ни!</seg>
                    <seg xml:id="ParlaMint-BG_2014-10-27.seg120">Можем без власт, но не можем да бъдем отделени от демократичния политически процес, защото сме една от неговите опори!</seg>
                    <seg xml:id="ParlaMint-BG_2014-10-27.seg121">Завършвам със съзнанието за отговорността, че сме в тази зала с 38 рекордни мандата, дадени за единствената политическа сила, която не губи, а качва доверие. И за нас е въпрос на политическа отговорност да подкрепим, без да участваме в управление, ако трябва, един ясен евроатлантически профил на следващия български кабинет! Повтарям, дори без участие в управлението, защото знаем, че дясноцентристко управление, което е безалтернативно, предвид първата позиция на ГЕРБ, не е възможно да получи мнозинство без Движението за права и свободи!</seg>
                    <seg xml:id="ParlaMint-BG_2014-10-27.seg122">Но ние няма да подкрепим безпринципна антиевропейска, антинатовска коалиция! И за нас ще бъде чест да бъдем ясна, явна, но модерна опозиция на един подобен управленски формат! Няма да оставим без отговор нито един дискриминационен акт или какъвто и да е друг, насочен срещу правата на човека. Бог да ни дари с просветление! На добър час! Благодаря Ви.</seg>
                    <kinesic type="applause"><desc>(Ръкопляскания от ДПС.)</desc></kinesic>
                </u>
                <u ana="#chair" n="9" who="#DanailovStefan" xml:id="ParlaMint-BG_2014-10-27.u9">
                    <seg xml:id="ParlaMint-BG_2014-10-27.seg123">Давам думата на господин Радан Кънев, след него – на госпожа Меглена Кунева, за слово от името на Парламентарната група на Реформаторския блок.</seg>
                    <vocal type="noise"><desc>(Оживление в левия блок.)</desc></vocal>
                    <seg xml:id="ParlaMint-BG_2014-10-27.seg124">Договорката е, че си делят осемте минути.</seg>
                    <incident type="incident"><desc>(Народният представител Радан Кънев целува ръка на патриарх Неофит.)</desc></incident>
                </u>
                <u ana="#regular" n="10" who="#KanevRadan" xml:id="ParlaMint-BG_2014-10-27.u10">
                    <seg xml:id="ParlaMint-BG_2014-10-27.seg125">Уважаеми господин Президент, уважаеми господин Председателстващ Народното събрание, господин Министър-председател, госпожо Вицепрезидент, уважаеми дами и господа министри, ръководители на религиозните изповедания, Ваши превъзходителства, висши магистрати, дами и господа народни представители! Ние сме тук по волята на българските граждани – както на тези, които гласуваха, така и на тези, които не дадоха доверие и пожелаха да не упражнят правото си на глас. Едва за втори път толкова голям процент от гласувалите са представени в българския парламент и за първи път над 50% от българските граждани не са упражнили правото си на глас.</seg>
                    <seg xml:id="ParlaMint-BG_2014-10-27.seg126">Нашето присъствие тук следователно е двойно задължаващо, защото очевидно то е плод на последните капки търпение на българските граждани към представителната парламентарна демокрация.</seg>
                    <seg xml:id="ParlaMint-BG_2014-10-27.seg127">В тази си роля имаме поне три основни задачи.</seg>
                    <seg xml:id="ParlaMint-BG_2014-10-27.seg128">На първо място, да започнем възстановяването на доверието в парламента и парламентаризма в България. Да върнем властта там, където й е мястото – в парламентарната република. Да върнем парламента в ролята му на институция, която решава най-важните въпроси пред нацията, а не се подчинява на министерски заповеди.</seg>
                    <seg xml:id="ParlaMint-BG_2014-10-27.seg129">На второ място, да започнем важните реформи, чието отлагане постави на изпитание самото съществуване на правовата държава в България и мястото й не на формален, а истински член на Общността на европейските народи, което е наш възрожденски, а не пресен или конюнктурен идеал. Липсата на реформи, която в крайна сметка изстиска националното стопанство и националното богатство на България и уби предприемаческия дух на огромна част от българите или поне ги насърчи да го реализират извън границите на българската държава.</seg>
                    <seg xml:id="ParlaMint-BG_2014-10-27.seg130">За да изпълним тези две цели, но единствено като средство, е третата ни задача – да съставим отговорно и смело правителство, на което да дадем силна, ясна законодателна рамка, както и правила, които да му попречат да осъществи поредната злоупотреба с публична власт и допълнително да урони престижа на демокрацията в България.</seg>
                    <seg xml:id="ParlaMint-BG_2014-10-27.seg131">За да постигнем и трите цели, защото те са задължителният минимум за Четиридесет и третия парламент, трябва да помним, че демокрацията е система, създадена, за да търси компромис между различни интереси, различни ценности и различни течения и групи в едно общество; че парламентът е възникнал, за да бъде поле на този компромис.</seg>
                    <seg xml:id="ParlaMint-BG_2014-10-27.seg132">Така че тази разпокъсаност на Четиридесет и третото народно събрание не е непременно негов недостатък с оглед на задачите, които стоят пред него. Тя ни припомня и помага да осъзнаем тези факти, които са историята и душата на парламентаризма. В този парламент ние трябва да търсим компромиса, но нужния компромис за реформите, а не добре познатия фалшив компромис и дори фалшив консенсус на фалшивия елит. Това са две съвсем различни и дори противоположни неща. Трябва да съставим правителство според волята на българския народ, но не и правителство на всички, което да остави българския народ в опозиция.</seg>
                    <seg xml:id="ParlaMint-BG_2014-10-27.seg133">Избирателите се произнесоха за много трудно дясно правителство и доста трудна лява опозиция в Четиридесет и третия парламент. И ние всички трябва да проявим смирението и упорството да постигнем като същински резултат това, което изборните резултати сами ни повеляват.</seg>
                    <seg xml:id="ParlaMint-BG_2014-10-27.seg134">Ние от Реформаторския блок ще направим всеки компромис, освен с нашия възглед за най-важен обществен интерес – смело начало на правосъдната реформа, административна реформа и удар по корупцията в обществените поръчки и европейските фондове. Ние няма да допуснем никога нарушаване на човешките права и на европейските норми за толерантност към различните. Ние ще бъдем безусловния гарант в мнозинството, ако стигнем до този резултат, за недопускане на нарушаване на човешки права. Но никога няма да допуснем зад картата за човешките права да се опъва чадър върху корупция и безобразия в българското правосъдие.</seg>
                    <seg xml:id="ParlaMint-BG_2014-10-27.seg135">Ние ще проявим лично смирение и ще подчиним амбициите си на трудно и рисковано общо дело, но няма да допуснем смирението ни да се превърне в примирение с превземането на държавата от частни, често престъпни интереси, на което сме свидетели през последните десетилетия, защото това би означавало примирение с бедността на съгражданите ни днес, с беззаконието, от което страдат съгражданите ни днес, със съсипията на образованието и на здравеопазването за нас и за нашите деца.</seg>
                    <seg xml:id="ParlaMint-BG_2014-10-27.seg136">И накрая нещо изключително важно според нас. Ние всички трябва да приемем собственото си присъствие тук като необходимост или дори като акт на лично смирение. Нека да забравим фалшивото самочувствие на принадлежност към националния елит на България. За огромно съжаление националният елит на България отдавна рядко влиза в тази сграда и ние – днешните и временни обитатели, можем да се причислим към него най-вече по цената на облеклото си.</seg>
                    <seg xml:id="ParlaMint-BG_2014-10-27.seg137">Нашето лично смирение пред огромните и непосредствени, и стратегически проблеми, пред които е изправено обществото, може да върне този национален елит в тази зала било като добронамерен критик, било като съветник, било, дай Боже, като министър. Имаме нужда от това, защото няма да успеем да се справим сами.</seg>
                    <seg xml:id="ParlaMint-BG_2014-10-27.seg138">Ние не сме най-доброто от българската нация, но на нас българската нация е възложила отговорността да се справим в тази тежка ситуация. Трябва да търсим компромис, трябва да търсим консенсус, но консенсус за правилата, а не консенсус за собствените си привилегии. Благодаря Ви.</seg>
                    <kinesic type="applause"><desc>(Ръкопляскания отдясно.)</desc></kinesic>
                </u>
                <u ana="#chair" n="11" who="#DanailovStefan" xml:id="ParlaMint-BG_2014-10-27.u11">
                    <seg xml:id="ParlaMint-BG_2014-10-27.seg139">Госпожа Кунева, но имайте предвид, че почти осем минути заминаха.</seg>
                    <vocal type="greeting"><desc>(Оживление. Народният представител Меглена Кунева поздравява патриарх Неофит, като докосва  ръцете му.)</desc></vocal>
                </u>
                <u ana="#regular" n="12" who="#KunevaMeglena" xml:id="ParlaMint-BG_2014-10-27.u12">
                    <seg xml:id="ParlaMint-BG_2014-10-27.seg140">Благодаря много.</seg>
                    <seg xml:id="ParlaMint-BG_2014-10-27.seg141">Уважаеми господин Президент на Република България, уважаеми господин Председателстващ първото заседание на Четиридесет и третото народно събрание, уважаеми господин Министър-председател, госпожо Вицепрезидент на Република България, Ваше Светейшество!</seg>
                    <seg xml:id="ParlaMint-BG_2014-10-27.seg142">Госпожи и господа министри, госпожи и господа народни представители, господа магистрати, уважаеми господин Главен прокурор, уважаеми ръководители на религиозните общности в България, Ваши превъзходителства, дами и господа!</seg>
                    <seg xml:id="ParlaMint-BG_2014-10-27.seg143">Аз наистина ще съкратя максимално моите встъпителни думи от името на Реформаторския блок, но нека все пак да се обърна най напред към народните представители от Четиридесет и третото народно събрание с пожелание за доблестно изпълнение на нашия дълг към българските граждани и към страната ни.</seg>
                    <seg xml:id="ParlaMint-BG_2014-10-27.seg144">От името на Реформаторския блок бих искала да декларирам, че ние ще работим за създаване и укрепване на реформаторско мнозинство, което да постави този парламент в служба на българските граждани.</seg>
                    <seg xml:id="ParlaMint-BG_2014-10-27.seg145">Ще започна оттам, където завърши моят колега господин Кънев.</seg>
                    <seg xml:id="ParlaMint-BG_2014-10-27.seg146">Ще започна с една декларация, с едно изявление, което считам за много важно от името на десния сектор, към който принадлежи Реформаторският блок.</seg>
                    <seg xml:id="ParlaMint-BG_2014-10-27.seg147">Първо, Реформаторският блок осъзнава, че България е в политическа и икономическа криза, която би се задълбочила от нови избори и поредното нестабилно или без парламентарна основа правителство, затова призоваваме политическите сили да си дадат сметка, че правителство на малцинството би било третото правителство, което няма да изкара мандата си.</seg>
                    <seg xml:id="ParlaMint-BG_2014-10-27.seg148">Второ, Реформаторският блок дава кураж на ГЕРБ като първа политическа сила да изпълнят отредената им роля на мандатоносител и да съставят стабилно правителство. Даваме този кураж не безусловно обаче, а срещу ясни гаранции за реформи.</seg>
                    <seg xml:id="ParlaMint-BG_2014-10-27.seg149">Трето, Реформаторският блок не одобрява пасивното наблюдение на управлението отстрани, докато страната стремглаво влиза в системни политически, икономически и финансови катаклизми, затова квалифицираме като въпрос на смелост политическите фигури от парламентарно представените партии да се ангажират категорично с управлението, без да калкулират личен или партиен риск и без политическо дезертьорство.</seg>
                    <seg xml:id="ParlaMint-BG_2014-10-27.seg150">Четвърто, Реформаторският блок няма да бъде пречка за съставяне на десноцентристко правителство. Ние сме част от решението за стабилността на страната, а не от проблема със стабилността.</seg>
                    <seg xml:id="ParlaMint-BG_2014-10-27.seg151">Декларираме пълната си готовност да поемем политическа и лична отговорност в изпълнение на дълга ни към стабилността и призоваваме политическите сили да подкрепят десноцентристки кабинет с ясна политическа отговорност на своите ръководства.</seg>
                    <seg xml:id="ParlaMint-BG_2014-10-27.seg152">Пето, Реформаторският блок призовава търсенето на съгласие от наша страна да не Ви подвежда. Ние ще бъдем опозиция на всички практики, които се разминават с принципните Ви.</seg>
                    <seg xml:id="ParlaMint-BG_2014-10-27.seg153">Шесто, Реформаторският блок призовава да дадем знак на Европа за категорична политическа воля за стабилен български мандат на председателството на Европейския съюз през 2018 г., като докажем способност да носим политическа отговорност – първо, за страната си, и с бързо формиране на отговорен, партиен, политически кабинет.</seg>
                    <seg xml:id="ParlaMint-BG_2014-10-27.seg154">Седмо, Реформаторският блок ще работи за постигане на съгласие за нова Конституция, която да отрази новите реалности на България като член на Европейския съюз и в съответствие с новите изисквания на гражданите към държавата им.</seg>
                    <seg xml:id="ParlaMint-BG_2014-10-27.seg155">„Действай, съдействай, въздействай” – това беше призивът на Европейския парламент. Аз вярвам, че Четиридесет и третото народно събрание ще бъде истинският европейски парламент на България и убеди българите в силата на действието и в смисъла на реформите, вярвам, че ще бъде съюзник на българските граждани по пътя към забележителния ни шанс България да бъде подготвен и силен председател на Европейския съюз през 2018 г.</seg>
                    <seg xml:id="ParlaMint-BG_2014-10-27.seg156">Намираме се пред историческа възможност.</seg>
                    <seg xml:id="ParlaMint-BG_2014-10-27.seg157">Действай!</seg>
                    <kinesic type="applause"><desc>(Ръкопляскания отдясно.)</desc></kinesic>
                </u>
                <u ana="#chair" n="13" who="#DanailovStefan" xml:id="ParlaMint-BG_2014-10-27.u13">
                    <seg xml:id="ParlaMint-BG_2014-10-27.seg158">Благодаря.</seg>
                    <seg xml:id="ParlaMint-BG_2014-10-27.seg159">Давам думата на господин Валери Симеонов за слово от името на Парламентарна група на Патриотичен фронт.</seg>
                    <incident type="incident"><desc>(Народният представител Валери Симеонов целува ръка на българския патриарх с думите: „Моите уважения!”.)</desc></incident>
                </u>
                <u ana="#regular" n="14" who="#SimeonovValeri" xml:id="ParlaMint-BG_2014-10-27.u14">
                    <seg xml:id="ParlaMint-BG_2014-10-27.seg160">Скъпи сънародници, уважаеми дами и господа народни представители, Ваше Светейшество, господин Президент, господин Председателстващ Народното събрание, господин Министър председател, господа министри!</seg>
                    <seg xml:id="ParlaMint-BG_2014-10-27.seg161">„Патриотичен фронт – НФСБ и ВМРО”, поставя за своя най висша цел безкористната и всеотдайна защита на интересите на нашето Отечество – майка България, както и на многострадалния, но велик български народ!</seg>
                    <seg xml:id="ParlaMint-BG_2014-10-27.seg162">„Патриотичен фронт – НФСБ и ВМРО”, е за здрава, богата и силна нация, за възраждане и утвърждаване на основните български добродетели – любов към Родината, трудолюбие, скромност, честност, човеколюбие, свобода!</seg>
                    <seg xml:id="ParlaMint-BG_2014-10-27.seg163">За свои цели Парламентарната група на Патриотичния фронт поставя в областта на икономиката на първо място промени в законодателството с цел освобождаване на малките и средни предприятия от ограниченията и ненужно строгите нормативи, поставящи ги в зависимост от рекета на държавния чиновник.</seg>
                    <seg xml:id="ParlaMint-BG_2014-10-27.seg164">Второ, разпределяне на субсидиите в селското стопанство в подкрепа на малките стопанства, възраждане на родната преработвателна промишленост и връщането на традиционните пазари.</seg>
                    <seg xml:id="ParlaMint-BG_2014-10-27.seg165">Създаване на дългосрочна национална стратегия за туризма с насърчаване на нетрадиционните форми – културен, археологически, етнографски, селски, медицински, балнеоложки и други.</seg>
                    <seg xml:id="ParlaMint-BG_2014-10-27.seg166">Ефективно усвояване на европейските средства по европейските фондове, разясняване условията за кандидатстване и служебно изготвяне на проекти за изпълнители на най-ниско ниво в различните браншове.</seg>
                    <seg xml:id="ParlaMint-BG_2014-10-27.seg167">В областта на енергетиката – незабавно извършване на одит и ревизия в енергетиката под контрола на специална комисия на Народното събрание с привлечени специалисти за разследване на огромните кражби в бранша, коренна промяна в дейността на ДКЕВР и нормативната база за определяне на цените на енергията, замразяване и понижаване цената на електроенергията за гражданите и бизнеса.</seg>
                    <seg xml:id="ParlaMint-BG_2014-10-27.seg168">Спешно проучване на газовите находища в Черно море, както и на територията на страната по конвенционалния метод, както и изграждането на заместващи резервни газопроводи със съседните страни.</seg>
                    <seg xml:id="ParlaMint-BG_2014-10-27.seg169">Спиране манипулирането на обществото с тезата, че всички големи енергийни проекти са полезни за България. На България са нужни само проектите, от които тя има икономическа изгода.</seg>
                    <seg xml:id="ParlaMint-BG_2014-10-27.seg170">В областта на бюджета и финансите: незабавно стабилизиране на банковата система, разследване на причините и виновните за банковата криза.</seg>
                    <seg xml:id="ParlaMint-BG_2014-10-27.seg171">Забрана на едностранната промяна на лихвения процент от банките.</seg>
                    <seg xml:id="ParlaMint-BG_2014-10-27.seg172">Запазване на плоския данък за бизнеса и въвеждане на прогресивно семейно подоходно облагане.</seg>
                    <seg xml:id="ParlaMint-BG_2014-10-27.seg173">Реална децентрализация на общините като процент от събраните данъци и концесионни такси да остават в общинските бюджети.</seg>
                    <seg xml:id="ParlaMint-BG_2014-10-27.seg174">Намаляване на партийните субсидии като стъпаловидно се ограничи субсидията за големите партии до определен таван.</seg>
                    <seg xml:id="ParlaMint-BG_2014-10-27.seg175">Социална, демографска политика и здравеопазване: пресичане на практиката майчинството и бедността да се превръщат в доходен бизнес, спиране изплащането на помощи и детски надбавки за повече от две-три деца, социални помощи да се изплащат само срещу реално полагане на общественополезен труд.</seg>
                    <seg xml:id="ParlaMint-BG_2014-10-27.seg176">Осигуряване на достойни старини както чрез стъпално увеличаване на пенсиите, така и чрез обвързване на пенсионната възраст със средната продължителност на живота.</seg>
                    <seg xml:id="ParlaMint-BG_2014-10-27.seg177">Премахване монопола на Здравната каса – причина за мудното, скъпо и неефективно здравеопазване.</seg>
                    <seg xml:id="ParlaMint-BG_2014-10-27.seg178">Приемане на спешни мерки за разбиване на картела във фармацевтиката и понижаване цената на лекарствата, да се стимулира производството и предлагането на генерични, евтини лекарства за сметка на новите все по-скъпи медикаменти.</seg>
                    <seg xml:id="ParlaMint-BG_2014-10-27.seg179">Цялостна образователна реформа, връщане на възрожденския дух и националното самосъзнание в училищата и университетите.</seg>
                    <seg xml:id="ParlaMint-BG_2014-10-27.seg180">Ние сме за въвеждане на изпит по български език за всички деца, навършили шест години. В случай на недобро владеене – ускорено изучаване в предучилищни паралелки за сметка на родителите; при липса на средства – общественополезен труд.</seg>
                    <seg xml:id="ParlaMint-BG_2014-10-27.seg181">Въвеждане на час по физкултура всеки ден и изучаване на дисциплината „патриотизъм” в началния и средния курс на образование.</seg>
                    <seg xml:id="ParlaMint-BG_2014-10-27.seg182">Най-малко тридесетпроцентна квота за българските произведения на културата във всички средства за масова информация.</seg>
                    <vocal type="interruption"><desc>(Реплика на временния председател Стефан Данаилов: „Абсолютно!”)</desc></vocal>
                    <seg xml:id="ParlaMint-BG_2014-10-27.seg183">Държавата да субсидира популяризирането на българския фолклор, традиции, обичаи, фестивали и други прояви.</seg>
                    <seg xml:id="ParlaMint-BG_2014-10-27.seg184">В областта на екологията ние сме за въвеждане на драконовски мерки срещу еконарушителите, но и спиране диктата на платените псевдоеколози. Незабавно налагане на мораториум върху сечта на българските гори и износа на необработена дървесина; изготвяне на Национална стратегия за защита на българската гора.</seg>
                    <seg xml:id="ParlaMint-BG_2014-10-27.seg185">В областта на съдебната система и сигурността – да се осигури правото на българския гражданин да използва оръжие за защита на своя живот, здраве и собственост в своя дом. Това е най-евтиният за държавата начин да се пресече масовата битова престъпност.</seg>
                    <seg xml:id="ParlaMint-BG_2014-10-27.seg186">Полицейските управления да се прехвърлят на подчинение към общините, като кадровите правомощия се запазят към Министерството на вътрешните работи.</seg>
                    <seg xml:id="ParlaMint-BG_2014-10-27.seg187">Незабавна промяна на Избирателния закон – въвеждане на задължително гласуване и премахване изборните манипулации в секциите в Турция, както и масовото купуване на гласове. Право на глас да имат само граждани добре владеещи писмен и говорим български език.</seg>
                    <seg xml:id="ParlaMint-BG_2014-10-27.seg188">В областта на националната отбрана – да бъде възстановена наборната служба, както и трудовите войски като място за придобиване на квалификация и изграждане на чувство за отговорност към нацията. Да се въведе военното обучение в средния образователен курс.</seg>
                    <seg xml:id="ParlaMint-BG_2014-10-27.seg189">За противопоставяне на външна военна агресия е необходимо незабавното възстановяване на ракети тип „земя-земя” в базите в Южна България. Спешно завършване на защитната ограда по цялата граница с Република Турция.</seg>
                    <seg xml:id="ParlaMint-BG_2014-10-27.seg190">В областта на външната политика. Външната политика на България да бъде подчинена на полезния за родината баланс в полза само и единствено на националния интерес. Присъствието ни в Европейския съюз трябва да бъде подчинено на първо място на националните интереси. Независимостта, достойнството и националният суверенитет трябва да бъдат основна цел на българските дипломати. България трябва да изработи специална външнополитическа стратегия спрямо българите в чужбина, както и към чуждите граждани с българско самосъзнание, живеещи в Македония, Сърбия, Турция, Румъния, Украйна, Молдова, Русия, Албания, Косово и други.</seg>
                    <seg xml:id="ParlaMint-BG_2014-10-27.seg191">Патриотичният фронт ще търси съгласие и единодействие с всички български политически сили от Четиридесет и третото народно събрание за ограничаване на влиянието и отстраняване от властта на представителите на рушащите устоите на държавността етнически партии. Честито!</seg>
                    <vocal type="laughter"><desc>(Смях и оживление от ДПС.)</desc></vocal>
                    <seg xml:id="ParlaMint-BG_2014-10-27.seg192">Уважаеми колеги, пожелавам Ви упорита и полезна за обществото работа, в името и спасението на майка България!</seg>
                    <seg xml:id="ParlaMint-BG_2014-10-27.seg193">България над всичко!</seg>
                    <kinesic type="applause"><desc>(Ръкопляскания.)</desc></kinesic>
                </u>
                <u ana="#chair" n="15" who="#DanailovStefan" xml:id="ParlaMint-BG_2014-10-27.u15">
                    <seg xml:id="ParlaMint-BG_2014-10-27.seg194">Давам думата на господин Светлин Танчев за слово от името на Парламентарната група Коалиционна партия „България без цензура”.</seg>
                    <incident type="incident"><desc>(Народният представител Светлин Танчев целува ръка на патриарх Неофит.)</desc></incident>
                </u>
                <u ana="#regular" n="16" who="#TanchevSvetlen" xml:id="ParlaMint-BG_2014-10-27.u16">
                    <seg xml:id="ParlaMint-BG_2014-10-27.seg195">Ваше Високопреосвещенство, почитаеми господин Председателстващ, уважаеми господин Президент, уважаеми господа министри, Ваши превъзходителства, колеги, уважаеми дами и господа! Имам честта и удоволствието да представя пред Вас намеренията на съюза от партии „България без цензура”: „Лидер”, Земеделски народен съюз, „Гергьовден”, Съюз на свободните демократи, БДС „Радикали”, Партия на българските жени и неправителствените организации, които подкрепиха нашата коалиция. Всички ние заедно решихме нашата обща парламентарна група да се нарича „Български демократичен център”, защото намираме, че това отговаря в най-голяма степен на политическите ни възгледи и намерения.</seg>
                    <seg xml:id="ParlaMint-BG_2014-10-27.seg196">Няма да скрия нашите амбиции в Четиридесет и третото обикновено народно събрание да представляваме интересите не само на онези 200 хиляди български граждани, които ни подкрепиха, но и надеждите и въжделенията на голяма част от негласувалите близо 52% български граждани, защото нито един от нас не е участвал досега в изпълнителната власт на България.</seg>
                    <seg xml:id="ParlaMint-BG_2014-10-27.seg197">В намеренията си спрямо съдбата на Четиридесет и третия български парламент сме ръководени от едно просто правило – че и най-лошият мир е по-добър от най-добрата война. Да, ние имаме съществени различия с мнозинството политически възгледи, представени в този парламент.</seg>
                    <seg xml:id="ParlaMint-BG_2014-10-27.seg198">Нещо повече, „Българският демократичен център” беше извикан за обществен живот именно от народното недоволство спрямо начина, по който беше управлявана България през последните 10 години. Няма как да Ви харесваме и няма как да се правим, че нищо не е било и че само преди шест месеца българите не бяха по улиците на България, както бяха и преди година и половина. С много от присъстващите имаме съществени идеологически, етически, а с някои от Вас и естетически различия, и те са трудно примирими, но ние декларираме, че ще направим всичко възможно да има колкото се може по-дълго работещ парламент и правителство с грижа за народа. Ще го направим със същата непоколебимост, с която ще сторим всичко възможно да разтурим този парламент, ако установим, че той обслужва котерийни и лобистки интереси, каквато практика, за жалост, е била твърде чест гост на тези исторически банки.</seg>
                    <seg xml:id="ParlaMint-BG_2014-10-27.seg199">Смятаме, че правилно сме разчели това, което народът ни каза с избора си – над 40 партии и организации са представени в този парламент. Политически е зачетена волята на близо 95% от всички гласували български граждани. В този смисъл може би Четиридесет и третото народно събрание е най-представителният парламент в историята на България и по силата на народната воля, и на божията помисъл, изправени сме, скъпи колеги, пред едно просто предизвикателство – да покажем дали сме достойни за поръката на избирателите.</seg>
                    <seg xml:id="ParlaMint-BG_2014-10-27.seg200">Те ни казаха просто: „Нито един от Вас няма монопол над властта! Нито един от Вас да не злоупотребява с властта, както често се е случвало! Да се съберете възможно най-много и най-различни, да решавате заедно тежките проблеми пред нацията!”.</seg>
                    <seg xml:id="ParlaMint-BG_2014-10-27.seg201">Те просто ни казаха: „Вижте какво пише на сградата Ви отгоре – „Съединението прави силата!” Този именно вот на хората ни задължава да направим някои компромиси с това, което ни различава.</seg>
                    <seg xml:id="ParlaMint-BG_2014-10-27.seg202">Да, ние сме готови да подкрепим кабинет на възможно най-широкото представителство, но няма да забравим, че бяхме създадени именно от народното недоволство срещу управлението на тези, които по Конституция и по народна воля се полага да направят първия опит да съставят правителство.</seg>
                    <seg xml:id="ParlaMint-BG_2014-10-27.seg203">Ние ще подкрепим и предложението на мнозинството за председател на парламента, но декларираме твърдото си намерение да се ръководим в действията си с единствена грижа за народа – добруването, а не за комфорта на управлението. Нашите приоритети са стопанското и духовно спасение на нацията.</seg>
                    <seg xml:id="ParlaMint-BG_2014-10-27.seg204">В нашата предизборна програма основен акцент бе създаването на условия за разкриването на нови работни места. Въпреки скептицизма, предстои Ви да се убедите, че при близо 3 милиона пенсионери, над 2 милиона емигранти и над 500 хиляди напълно десоциализирани български граждани, ако не разкриваме по минимум 100 хиляди работни места годишно, просто ще изчезнем като нация.</seg>
                    <seg xml:id="ParlaMint-BG_2014-10-27.seg205">Ние не забравяме, че за нас гласуваха впечатляващ брой миньори и това ни задължава да бъдем застъпници на една по-справедлива пенсионна система и държава с повече грижа за работещите.</seg>
                    <seg xml:id="ParlaMint-BG_2014-10-27.seg206">Колеги, клетвата, която току-що положихме, е клетва не просто да бъдем депутати. Не я възприемаме като клетва да направим всичко възможно за спасяването на една древна нация, която в момента се топи в демографска катастрофа. Има население с близо 40% функционална неграмотност и е управлявано от крадлив елит, станал еталон за лоши политически практики в рамките на Европейския съюз.</seg>
                    <seg xml:id="ParlaMint-BG_2014-10-27.seg207">Смятаме, че първото ни задължение е да кажем истината на хората за състоянието на нашето битие. Вярваме, че всеки един от нас трябва да понесе кръста, който предстои да бъде носен. В този смисъл ние ще подкрепим бъдещо парламентарно мнозинство, ако то направи работещ и прозрачен кабинет, с реален достъп на гражданите до неговата работа и решения. Но в същото време заявяваме, че ще превърнем живота Ви в ад, ако усетим и най-дребното хитруване или опит да работите в името на традиционната икономическо-политическа олигархия, която яхваше България през последните години.</seg>
                    <seg xml:id="ParlaMint-BG_2014-10-27.seg208">Смятаме, че незабавно трябва да се направи специална парламентарна комисия, която да каже на хората истината за скандалното разорение на КТБ. Не трябва да допускаме кредитните досиета на тази банка да се превърнат в новите досиета на прехода – нещо, използвано за рекет, за тъмни, задкулисни сделки и издаване на политически присъди извън съда. Хората са длъжни да знаят какво се е случило с парите им и най-вече кой излъга доверието им, защото пари се изкарват, но доверие много трудно се възстановява. А предишният парламент завърши живота си с рекордно нисък за тази институция авторитет.</seg>
                    <seg xml:id="ParlaMint-BG_2014-10-27.seg209">Намираме за необходимо създаването на постоянна парламентарна комисия с 50% участие на граждански организации, която да преценява практическата ефективност на всеки законодателен акт в работата на Четиридесет и третия парламент. Ние ще имаме ресорни правни комисии, но българският парламентаризъм винаги е страдал от липсата на предварителна оценка за рисковите и перспективите от законодателните актове, както и от несериозна непрозрачност на законодателния процес. В интерес на всички ни е да положим максимални усилия в тази посока, за да може малко по малко думата „депутат” да не бъде символ на безочливост, дерибейщина и лицемерие.</seg>
                    <seg xml:id="ParlaMint-BG_2014-10-27.seg210">Намираме за оцеляващо важно да отстояваме данъчни преференции за бизнеса, които отварят нови работни места, висок процент брутен вътрешен продукт за образование и култура и нулева ставка ДДС за печатни издания на български език, защото езикът, на който пишем в книгите си, отдавна е в черната книга на езиците.</seg>
                    <seg xml:id="ParlaMint-BG_2014-10-27.seg211">Ние смятаме, че Четиридесет и третото обикновено народно събрание трябва най-после да се опита да измисли и твори по дългосрочна перспектива. Призоваваме Ви да не се поддавате на краткотрайните политикански сметки на Вашите лидери или централи. Нещата са прости. Ако не мислим сериозно за България в перспектива за следващите 30-40 години, просто няма да има за какво да мислим след 30-40 години, защото самата България няма да я има.</seg>
                    <seg xml:id="ParlaMint-BG_2014-10-27.seg212">Нито един от представителите на нашия съюз не е участвал досега в изпълнителната власт. Още веднъж подчертавам това важно различие между нас и мнозинството в тази зала. Сядайки редом с Вас съзнаваме, че ще понесем и част от греховете, които Вие сте натрупали през последното десетилетие. Наясно сме с това положение и Ви обръщаме внимание, че няма как да се сърдим на хората, че мислят така. Вината е в онези, които опорочаваха през последните години девиза „Съединението прави силата”, следвайки по инерция тоталитарния девиз „На сила ще ви съединим”. Затова Ви призоваваме към по-малко партийни страсти и повече добро възпитание, към толерантност и грижа за хората, които ще трябва да платят цената на отминалите безумия – в енергетиката - с парите си, в образованието – с бъдещето на децата си, а в здравеопазването – с живота си.</seg>
                    <seg xml:id="ParlaMint-BG_2014-10-27.seg213">Призоваваме Ви да се изпълните с респект и загриженост през изключително тежките дни, които очакват българския народ, и да направите всичко възможно да поемете голяма част от неговото бреме.</seg>
                    <seg xml:id="ParlaMint-BG_2014-10-27.seg214">В заключение ще подчертая, че няма ясен път пред нас. Ние ще правим пътя с нашите стъпки. От нас зависи ще останем ли хора през този път. От общите ни усилия зависи къс ли ще е или дълъг ще е този път. Ще имаме много спорове за посоката. Предстоят тежки парламентарни битки, защото сме много различни, но нека поне се опитаме да оставим у хората усещане за общо вървене. Защото демокрацията никога не е била отговор на въпроса „Накъде вървим?”. Тя е отговор на въпроса „Как вървим, как взимаме решения?”. Ние, Парламентарната група „Български демократичен център”, сме твърдо решени да вървим неотстъпно в посоките, които току-що заявих, и Бог ще бъде с нас, защото вижда, че са чисти помислите ни! Надяваме се и Вие да вървите с Бога, защото както дедите ни, на Бог се осланяме да пази България, но сами трябва да свършим необходимото. Пожелавам Ви да сте достойни за трудните дни, които предстоят. Да живее България! Благодаря.</seg>
                    <kinesic type="applause"><desc>(Ръкопляскания.)</desc></kinesic>
                </u>
                <u ana="#chair" n="17" who="#DanailovStefan" xml:id="ParlaMint-BG_2014-10-27.u17">
                    <seg xml:id="ParlaMint-BG_2014-10-27.seg215">Давам думата на господин Волен Сидеров за слово от името на Парламентарна група „Атака”.</seg>
                    <vocal type="noise"><desc>(Оживление в залата.)</desc></vocal>
                    <seg xml:id="ParlaMint-BG_2014-10-27.seg216">Абе, колеги от левицата, защо не седнете? Я седнете веднага!</seg>
                    <vocal type="laughter"><desc>(Смях в залата.)</desc></vocal>
                    <seg xml:id="ParlaMint-BG_2014-10-27.seg217">Какво е това?!</seg>
                    <kinesic type="applause"><desc>(Ръкопляскания.)</desc></kinesic>
                </u>
                <u ana="#regular" n="18" who="#Anonymous" xml:id="ParlaMint-BG_2014-10-27.u18">
                    <vocal type="interruption"><desc>РЕПЛИКА ОТ БСП ЛБ: А десницата?</desc></vocal>
                </u>
                <u ana="#regular" n="19" who="#SiderovVolen" xml:id="ParlaMint-BG_2014-10-27.u19">
                    <seg xml:id="ParlaMint-BG_2014-10-27.seg218">Господин Председателстващ, преди да започна, искам да Ви напомня едно процедурно предложение, с което сме вкарали вече едно искане – да се отстранят от пленарната зала символите, които не са легитимни. По Конституция в пленарната зала трябва да стоят държавният герб на Република България и националният флаг на Република България. Според мен би трябвало да стои и православен кръст, но това е друг въпрос. Но тук имаме символи, които не са легитимни. Докато говоря, може да помолите квесторите просто да ги отстранят от залата. Благодаря Ви предварително.</seg>
                    <vocal type="noise"><desc>(Ръкопляскания от „Атака”. Оживление в залата.)</desc></vocal>
                </u>
                <u ana="#regular" n="20" who="#RashidovVezhdi" xml:id="ParlaMint-BG_2014-10-27.u20">
                    <seg xml:id="ParlaMint-BG_2014-10-27.seg219">Сърп и чук!</seg>
                </u>
                <u ana="#regular" n="21" who="#SiderovVolen" xml:id="ParlaMint-BG_2014-10-27.u21">
                    <seg xml:id="ParlaMint-BG_2014-10-27.seg220">Първо, искам да благодаря на всички българи, които разбиха сценария на тези избори. Защото сценарият предвиждаше ГЕРБ да има пълен комфорт и да има подкрепата на послушни парламентарни групи, а „Атака” да не бъде в парламента, за да не смущава тази идилия. Благодаря на всички българи, които разбиха този сценарий и показа, че българският народ е умен и мъдър.</seg>
                    <kinesic type="applause"><desc>(Ръкопляскания от „Атака”.)</desc></kinesic>
                </u>
                <u ana="#regular" n="22" who="#RashidovVezhdi" xml:id="ParlaMint-BG_2014-10-27.u22">
                    <seg xml:id="ParlaMint-BG_2014-10-27.seg221">Ха така, ха така!</seg>
                </u>
                <u ana="#regular" n="23" who="#SiderovVolen" xml:id="ParlaMint-BG_2014-10-27.u23">
                    <seg xml:id="ParlaMint-BG_2014-10-27.seg222">На гробокопачите на „Атака” предавам един здрав и неодялан поздрав от нашите избиратели и им припомням старата българска поговорка: „Който гроб копае другиму, сам пада в него.”</seg>
                    <seg xml:id="ParlaMint-BG_2014-10-27.seg223">Понеже припомням поговорки, сещам се за един стар, също така от близкото минало народен виц: „Попитали радио „Ереван”: „Кои са повече от китайците? Радио „Ереван” веднага отговорило: „Мераклиите”.”</seg>
                    <seg xml:id="ParlaMint-BG_2014-10-27.seg224">Напоследък, в последните две десетдневки ние видяхме толкова много мераклии за власт, че веднага възникна логичният въпрос: а могат ли? Защото, когато искаш, трябва да можеш. Ние видяхме дори мераклии, които се предлагат, без да ги искат. И такива картини имаше. Но когато поискаш, трябва и да можеш. Ако един мъж има еректилна дисфункция, то и най-красивата жена няма да му помогне.</seg>
                    <vocal type="noise"><desc>(Ръкопляскания от „Атака”. Оживление в залата.)</desc></vocal>
                    <seg xml:id="ParlaMint-BG_2014-10-27.seg225">Просто ще си остане с желанието.</seg>
                    <seg xml:id="ParlaMint-BG_2014-10-27.seg226">Ако политически лидер и партия имат програмна дисфункция и нямат смелост да прокарват правилната пронародна, пробългарска политика, и най-любезните преговори, и най-услужливите медии няма да им помогнат.</seg>
                    <seg xml:id="ParlaMint-BG_2014-10-27.seg227">Днес в Четиридесет и третото народно събрание имаме 49 партии освен „Атака”. Аз категорично се съмнявам в моженето на тези 49 партии, защото вече сме ги виждали във властта. Всички те в една или друга форма са били във властта – държавна или общинска, а някои са били в цялата власт, владеели са цялата власт.</seg>
                    <seg xml:id="ParlaMint-BG_2014-10-27.seg228">През последните две десетдневки тези 49 партии проглушиха нашите уши с думи за национално съгласие и висока отговорност. И аз питам: защо когато бяха на власт, те не проявиха висока отговорност и национално съгласие? Защо не подобриха живота на българите, а го влошиха? Как да им вярвам сега, след като вече сме ги виждали на власт?! Много от тях направиха много големи поразии на България и заслужават разследване и санкция, а не нова власт.</seg>
                    <seg xml:id="ParlaMint-BG_2014-10-27.seg229">Този въпрос, дами и господа, ще се стоварва от тази трибуна тук редовно, всяка седмица, всеки месец като вода от скъсан бент. Така ще се стоварва! Ние ще го задаваме редовно. Ние ще бъдем пак в своята функция на коректив и ще приземяваме всички политически хвърчила, които сега се реят в облаците на така наречените „евроатлантически ценности”, аз ги наричам „лакардии, псевдоценности”, защото такива ценности няма. Има християнски ценности и никакви други!</seg>
                    <seg xml:id="ParlaMint-BG_2014-10-27.seg230">Битката на „Атака” е последователна и неотклонна. Наша болка и грижа винаги са били и ще бъдат интересите на унижените и оскърбените българи. А те са мнозинство в днешния момент. Те са преобладаващото мнозинство в България. Преобладаващо мнозинство не са нито банкерите, нито добре облечените бизнесмени. Те са малцинство, те са много малко, дами и господа. Огромната част от българския народ живее зле. И това трябва да бъде проблем № 1 на всички политици, които управляват. Ние ще следим това да е така. Ако не е така, ще го казваме!</seg>
                    <seg xml:id="ParlaMint-BG_2014-10-27.seg231">Ние вече действаме, не само говорим. Вече сме готови, внесли сме в Деловодството четиридесет и три, нали сме Четиридесет и третият парламент, четиридесет и три законопроекта и решения. Те са внесени и са вече в Деловодството.</seg>
                    <vocal type="exclamat"><desc>(Възгласи. Ръкопляскания от „Атака”.)</desc></vocal>
                    <seg xml:id="ParlaMint-BG_2014-10-27.seg232">Те се отнасят до най-важните въпроси на българския народ. Не за санирането на жилищата, не за Закона за средното образование, а доходите – минималните доходи, минималните пенсии, изгонването на ЕРП-тата от България – монополите, които пият кръвта на българския народ, връщането на златодобива, на златните ресурси в български ръце, не както сега те са в ръцете на чужда фирма срещу процент и половина концесионна такса, понижаване мораториума върху цената на тока – предлагахме го и в предишния парламент, има го в Деловодството, архивите са живи, но беше отхвърлено от трите други партии тогава в парламента.</seg>
                    <seg xml:id="ParlaMint-BG_2014-10-27.seg233">Сред тези решения има и решение за отдаване почит на геноцида на българите в Османската империя. Това също сме го предлагали и е бивало отхвърляно. Има решение и за изграждане на енергийни проекти, които са полезни за България. Те са полезни и трябва да се направят.</seg>
                    <seg xml:id="ParlaMint-BG_2014-10-27.seg234">Сега ще видим как високоотговорните политици, които ни проглушиха ушите, че са високоотговорни, ще приемат или ще отхвърлят тези решения. Ако ги отхвърлят, те ще покажат, че не са високоотговорни, а само така са говорили – на думи. Ако ги приемат, ще ги призная и ще кажа: „Да, има еволюция във Вас. Благодаря Ви за това.” Всичко това обаче предстои да го видим.</seg>
                    <seg xml:id="ParlaMint-BG_2014-10-27.seg235">Нашите предложения са народополезни, те не са полезни нито на някоя банка, нито на някоя олигархия. Те са полезни за народа. Такава е била нашата политика десет години и сега няма да се промени – в следващите години.</seg>
                    <seg xml:id="ParlaMint-BG_2014-10-27.seg236">На посланиците на страните – членки на Европейския съюз, искам да им кажа ясно: предайте на Вашите лидери да прекратят незабавно идиотските санкции срещу Русия, защото по този начин самоубиват собствените си държави.</seg>
                    <vocal type="exclamat"><desc>(Възгласи.)</desc></vocal>
                    <seg xml:id="ParlaMint-BG_2014-10-27.seg237">Предайте им, че Вашите собствени народи, дами и господа посланици, ще Ви накарат, ще Ви принудят да го направите това, защото те ще свалят с гръм и трясък сегашните лидери на европейските държави, които не са нищо друго, освен марионетки на американската политика. За съжаление, вече няма лидери от ранга на Де Гол, на Конрад Аденауер и други, които дадоха насока тогава на своите народи как се води суверенна политика.</seg>
                    <seg xml:id="ParlaMint-BG_2014-10-27.seg238">Крайно време е ръководствата на държавите – членки на Европа, на Европейския съюз, да спрат унизителната, васалната политика спрямо Вашингтон. Да започнат да водят суверенна политика, собствена политика, в интерес на собствените си държави. Ако не го направят, нещата отиват на зле. Защото да се следва безпрекословно американската политика, да се играе американската игра днес, да се следват болните амбиции на Вашингтон днес, означава, че ни въвличате във война.</seg>
                    <seg xml:id="ParlaMint-BG_2014-10-27.seg239">Достойните народи на държавите в Европа заслужават достойна политика и достойни лидери. Аз съм убеден, че те ще го постигнат един ден и този ден няма да е много далеч. Сегашният Европейски съюз, за съжаление, не дава такава политика и той трябва да бъде разтурен и да бъде сформиран нов съюз и ново образувание на базата на истински демократични принципи, преди всичко на базата на християнските ценности и на базата на истинския народен суверенитет. Сега това не е така и този Европейски съюз не работи за европейските народи, а против техния интерес.</seg>
                    <seg xml:id="ParlaMint-BG_2014-10-27.seg240">Предайте също на Вашите лидери, дами и господа посланици на страните – членки на Европейския съюз, че ние, българите не искаме да ни тикате във вражда и война с нашата освободителка от турско робство – Русия! Вече два пъти в световната история Вие го направихте – натикахте ни в съюзи срещу Русия и те завършиха с национални катастрофи. Предайте им, че трети път ние това няма да позволим. Това е нашето виждане и ние ще го отстояваме, както знаем и можем, а Вие сте се убедили, че ние можем.</seg>
                    <seg xml:id="ParlaMint-BG_2014-10-27.seg241">Ние не сме някоя безпринципна и безлична коалицийка, а сме „Атака”. Ние ще вършим своята народополезна работа в това Народно събрание и през това време ще гледаме, както сме гледали през последните десет години, как изтичат в канализацията на историята всякакви коалиции и коалицийки, които се появяват и изчезват. Това сме го виждали и пак ще го видим.</seg>
                    <seg xml:id="ParlaMint-BG_2014-10-27.seg242">„Атака” обаче ще стои над мътната река на българската политика като скала</seg>
                    <vocal type="exclamat"><desc>(оживление, възгласи)</desc></vocal>
                    <seg xml:id="ParlaMint-BG_2014-10-27.seg243">, защото е последната крепост на българския народ. Тази крепост няма да падне, защото падне ли тя, пада България. А Бог няма да позволи така да стане, защото въпреки всички глупости, които се извършват в нашата Родина, Бог пази България.</seg>
                    <seg xml:id="ParlaMint-BG_2014-10-27.seg244">Нека Божията благословия да бъде над българския народ и над нашата родина България! Дай Боже! Амин!</seg>
                    <kinesic type="applause"><desc>(Ръкопляскания от „Атака”.)</desc></kinesic>
                </u>
                <u ana="#chair" n="24" who="#DanailovStefan" xml:id="ParlaMint-BG_2014-10-27.u24">
                    <seg xml:id="ParlaMint-BG_2014-10-27.seg245">Давам думата на господин Ивайло Калфин за слово от името на Парламентарната група на „Алтернатива за Българско възраждане”.</seg>
                </u>
                <u ana="#regular" n="25" who="#KalfinIvaylo" xml:id="ParlaMint-BG_2014-10-27.u25">
                    <seg xml:id="ParlaMint-BG_2014-10-27.seg246">Благодаря, уважаеми професоре! Уважаеми господин Президент, господин Министър-председател, госпожи и господа министри, Ваше Светейшество, Ваши Превъзходителства, уважаеми гости, колеги, колежки народни представители!</seg>
                    <seg xml:id="ParlaMint-BG_2014-10-27.seg247">От името на Парламентарната група на „Алтернатива за Българско възраждане” искам да започна с пожелание към всички нас – да разсеем всички съмнения, че българският народ не е способен да избере 240 свои представители, които са компетентни, честни, съвестни, скромни и могат да постигат резултат в интерес на тези, които са ни избрали.</seg>
                    <seg xml:id="ParlaMint-BG_2014-10-27.seg248">Пожелавам успешна работа на всички и мисля, че това, което ни събира в тази зала, въпреки различните ни избиратели, въпреки техните различни предпочитания, е най-важното. И това трябва да бъде интересът на България.</seg>
                    <seg xml:id="ParlaMint-BG_2014-10-27.seg249">Впрочем, когато говорим за честност и прозрачност, искам да се похваля, че „Алтернатива за Българско възраждане” беше може би първата парламентарна група, която прие собствен Етичен кодекс, който ще предложим на всички народни представители в този Парламент.</seg>
                    <seg xml:id="ParlaMint-BG_2014-10-27.seg250">Всички ние, уважаеми колеги, излизаме от много тежки избори, дори два пъти тежки избори, защото наскоро бяха и европейските избори. Надали имаме различни впечатления за това какво се случва в България. Ние виждаме, че хората негодуват заради слаба държава, слаби институции, безотговорност – политическа, безработица, мизерия, от липса на перспектива. И петдесетте процента рекордно високият брой негласували на тези избори показват точно това – липса на доверие.</seg>
                    <seg xml:id="ParlaMint-BG_2014-10-27.seg251">Резултатите от тези избори показват не само липса на доверие към политическите партии, управлявали през последните няколко години, а липса на доверие към политиците въобще. Мисля, че това трябва да бъде най-големият урок, който ние си вземаме от тези избори. Това трябва да бъде именно целта на това Народно събрание – да променим мнението на хората, че от политиката в България не става нищо, че политиците в България са хрантутници, които защитават собствените си интереси. От нас зависи да променим това мнение на хората.</seg>
                    <seg xml:id="ParlaMint-BG_2014-10-27.seg252">Какво ще им предложим? Слушам изказванията на председателите на парламентарни групи и трябва да Ви кажа, че в някои от тях съм обнадежден. Всички тези, които говорят именно за необходимостта от това да погледнем поне днес, поне в следващите седмици на това къде е националният интерес.</seg>
                    <seg xml:id="ParlaMint-BG_2014-10-27.seg253">Да, хората от нас сигурно няма да се изненадат, ако чуят конфронтация, противопоставяне, обиди, ако чуят дебелоочие, ако видят как всеки търси вината извън себе си и се оправдава, че не зависи от него състоянието, в което е България. Това е старото. С това няма да изненадаме никого.</seg>
                    <seg xml:id="ParlaMint-BG_2014-10-27.seg254">Дали можем да предложим нещо друго? Дали можем за първи път в 25-годишната история на демократична България да предложим умение на политиците да разберат къде е националният интерес и поне по няколко точки да застанат един до друг или няма да успеем? Между другото, искам да поздравя и господин Борисов, и ГЕРБ за диалога, който наложиха в началото след тези избори. Но оттук нататък от всички нас зависи докъде ще доведе този диалог.</seg>
                    <seg xml:id="ParlaMint-BG_2014-10-27.seg255">Всеки има партийни интереси, всеки е избран от различни избиратели, всеки един от нас, като се среща с избирателите, с хората, чува различни препоръки за това какво да се случи в България. Само че аз си мисля, че има няколко безспорни неща и те се въртят около необходимостта от национално съгласие поне по няколко теми.</seg>
                    <seg xml:id="ParlaMint-BG_2014-10-27.seg256">Питам се: какво може днес да обедини българската нация? Не само думи, не само приказки, не само хубави предизборни лозунги. На практика, кои са тези теми и тези обстоятелства, които могат да ни поставят в една редица, така че да защитим интересите?</seg>
                    <seg xml:id="ParlaMint-BG_2014-10-27.seg257">Външна заплаха? – Има я. Виждаме, че ние живеем в един все по-неспокоен регион. Виждаме настъплението на ислямския фундаментализъм и аз очаквам българските мюсюлмани да са в челните редици в противопоставянето. Виждаме променящият се Европейски съюз, в който България трябва да участва с ясна и защитима българска позиция. Или не виждаме, че има и вътрешни заплахи – заплахите по отношение на банковата система, на бюджета, на доходите?</seg>
                    <seg xml:id="ParlaMint-BG_2014-10-27.seg258">Наскоро се срещнах с един посланик в София, който каза: „От две години има четири правителства в България”. Точно така е. Само че е хубаво, когато го чуем и от външния поглед.</seg>
                    <seg xml:id="ParlaMint-BG_2014-10-27.seg259">Къде е стабилността? Къде е последователността в политиката? А знаем, че и администрацията спира да работи тогава, когато се задават промени.</seg>
                    <seg xml:id="ParlaMint-BG_2014-10-27.seg260">Аз мисля, че днес тези, които чертаят разделителни линии, трябва да си понесат отговорността в следващите месеци.</seg>
                    <seg xml:id="ParlaMint-BG_2014-10-27.seg261">Днес ние имаме нужда от национално съгласие. Не от обединяване на партиите зад една и съща идеология, а от национално съгласие с всички различия, които имаме и които нашите партии имат. Националното съгласие не означава подкрепа на която и да било партийна програма. То означава всяка партия и избирателите й да се припознаят в едни национални приоритети. Можем ли да направим това нещо? Можем ли на един бял лист хартия да се напишат няколкото приоритета, които всички ние ще защитим? Ето това ще покаже различен стил и това ще покаже на тези 50% и повече негласували, че е хубаво другия път да излязат и да гласуват.</seg>
                    <seg xml:id="ParlaMint-BG_2014-10-27.seg262">Чухме призиви от някои колеги, че е време за дясно управление. Между другото, господин Местан излезе, той каза: „Невъзможно е дясно управление без ДПС.” Сетих се, че миналата година каза: „Невъзможно е ляво центристко управление без ДПС.” Факт! Само че какво се чуваше за всички избори преди това? Ето, нека си спомняме кой какво е говорил в тази зала преди години и какво говори днес.</seg>
                    <seg xml:id="ParlaMint-BG_2014-10-27.seg263">Нашият вариант, какво предлагаме ние, със съзнанието, че АБВ е малка парламентарна група? Националното съгласие трябва да бъде около няколко въпроса, които не са партийни:</seg>
                    <seg xml:id="ParlaMint-BG_2014-10-27.seg264">- Силна държава и институции.</seg>
                    <seg xml:id="ParlaMint-BG_2014-10-27.seg265">- Спиране на партийни назначения, на разклащане на институциите.</seg>
                    <seg xml:id="ParlaMint-BG_2014-10-27.seg266">- Справедливост и ефективно правосъдие и промени в съдебната система, които да го осигурят. Няма ляво и дясно тук.</seg>
                    <seg xml:id="ParlaMint-BG_2014-10-27.seg267">- Добър Избирателен кодекс. Не тези мъки, които в продължение на два предишни парламента виждаме с изборното законодателство, които доведоха хората от първия ден на Парламента тук, отпред пред вратите ни.</seg>
                    <seg xml:id="ParlaMint-BG_2014-10-27.seg268">- Демографска политика. В нея ние включваме образование, доходи, здравеопазване.</seg>
                    <seg xml:id="ParlaMint-BG_2014-10-27.seg269">- Стабилизиране на националната сигурност и военните и икономическите й аспекти.</seg>
                    <seg xml:id="ParlaMint-BG_2014-10-27.seg270">- Балансирано регионално развитие.</seg>
                    <seg xml:id="ParlaMint-BG_2014-10-27.seg271">- Укрепване на българската национална идентичност, българската наука и култура.</seg>
                    <seg xml:id="ParlaMint-BG_2014-10-27.seg272">Ето теми, които са важни и които не са партийни.</seg>
                    <seg xml:id="ParlaMint-BG_2014-10-27.seg273">Аз съм сигурен, че ако има добро желание този Парламент може да произведе добър резултат. По успешен път, уважаеми дами и господа, се върви с национален отбор.</seg>
                    <seg xml:id="ParlaMint-BG_2014-10-27.seg274">Аз съм против изчезване на разликите между партиите, но съм и против партиите самоцелно по всяка тема, по всеки въпрос, на гърба на гражданите да се противопоставят една с друга.</seg>
                    <seg xml:id="ParlaMint-BG_2014-10-27.seg275">Призивът ми, от името на цялата Парламентарна група на АБВ, е да потърсим съгласието и да потърсим това, което очакват българските избиратели от нас.</seg>
                    <seg xml:id="ParlaMint-BG_2014-10-27.seg276">Успешна работа, още един път!</seg>
                    <kinesic type="applause"><desc>(Ръкопляскания.)</desc></kinesic>
                </u>
                <u ana="#chair" n="26" who="#DanailovStefan" xml:id="ParlaMint-BG_2014-10-27.u26">
                    <seg xml:id="ParlaMint-BG_2014-10-27.seg277">Уважаеми дами и господа, съгласно Конституцията на Република България, на първото си заседание новоизбраното Народно събрание трябва да избере председател и заместник-председатели.</seg>
                    <seg xml:id="ParlaMint-BG_2014-10-27.seg278">Пристъпваме към избора на председател на Четиридесет и третото Народно събрание.</seg>
                    <seg xml:id="ParlaMint-BG_2014-10-27.seg279">Постъпил е Проект за решение за приемане на процедурни правила за избиране на председател на Четиридесет и третото Народно събрание. Проектът вече Ви е раздаден.</seg>
                    <seg xml:id="ParlaMint-BG_2014-10-27.seg280">Моля, от името на вносителите, господин  Красимир Велчев да го прочете пред народните представители.</seg>
                </u>
                <u ana="#regular" n="27" who="#VelchevKrasimir" xml:id="ParlaMint-BG_2014-10-27.u27">
                    <seg xml:id="ParlaMint-BG_2014-10-27.seg281">Уважаеми господин председател, уважаеми колеги народни представители, представям Ви Проект на решение за приемане на Процедурни правила за избиране на председател на Четиридесет и третото Народно събрание:</seg>
                    <seg xml:id="ParlaMint-BG_2014-10-27.seg282">„Народното събрание на основание чл. 76, ал. 3 и чл. 86, ал. 1 от Конституцията на Република България</seg>
                    <seg xml:id="ParlaMint-BG_2014-10-27.seg283">Р Е Ш И:</seg>
                    <seg xml:id="ParlaMint-BG_2014-10-27.seg284">Приема Процедурни правила за избиране на председател на Четиридесет и третото народно събрание, както следва:</seg>
                    <seg xml:id="ParlaMint-BG_2014-10-27.seg285">1. Кандидатури за председател на Народно събрание могат да бъдат издигани от парламентарно представените партии и коалиции, регистрирани в Централната избирателна комисия за самостоятелно участие в изборите на 5 октомври 2014 г. и от народни представители.</seg>
                    <seg xml:id="ParlaMint-BG_2014-10-27.seg286">2. Гласуването е явно и по азбучен ред на предложените кандидатури. То се извършва чрез компютризирана система за гласуване.</seg>
                    <seg xml:id="ParlaMint-BG_2014-10-27.seg287">3. Избран е кандидатът, получил повече от половината от гласовете на присъстващите народни представители. Ако при първото гласуване никой от кандидатите не получи необходимото мнозинство, се провежда второ гласуване, в което участват двамата кандидати, получили най-много гласове. Избран е кандидатът, получил повече гласове при второто гласуване.”. Благодаря Ви.</seg>
                </u>
                <u ana="#chair" n="28" who="#DanailovStefan" xml:id="ParlaMint-BG_2014-10-27.u28">
                    <seg xml:id="ParlaMint-BG_2014-10-27.seg288">Благодаря, господин Велчев.</seg>
                    <seg xml:id="ParlaMint-BG_2014-10-27.seg289">Уважаеми колеги, имате думата за становища по Процедурните правила за избор на председател на Четиридесет и третото Народно събрание. Виждам, че няма желаещи.</seg>
                    <seg xml:id="ParlaMint-BG_2014-10-27.seg290">Закривам разискванията.</seg>
                    <seg xml:id="ParlaMint-BG_2014-10-27.seg291">Дами и господа, предлагам да гласуваме Проекта за Процедурни правила за избор на председател на Народното събрание.</seg>
                    <seg xml:id="ParlaMint-BG_2014-10-27.seg292">Моля, гласувайте.</seg>
                    <seg xml:id="ParlaMint-BG_2014-10-27.seg293">Гласували 227 народни представители: за 227, против и въздържали се няма.</seg>
                    <seg xml:id="ParlaMint-BG_2014-10-27.seg294">Съгласно приетите току-що Процедурни правила давам думата за предложение на кандидатури за председател на Парламента.</seg>
                    <seg xml:id="ParlaMint-BG_2014-10-27.seg295">Заповядайте, господин Борисов.</seg>
                </u>
                <u ana="#regular" n="29" who="#BorisovBoyko" xml:id="ParlaMint-BG_2014-10-27.u29">
                    <seg xml:id="ParlaMint-BG_2014-10-27.seg296">Ваше Светейшество, господин Председател, господин Президент и всички останали.</seg>
                    <vocal type="noise"><desc>(Весело оживление.)</desc></vocal>
                    <seg xml:id="ParlaMint-BG_2014-10-27.seg297">Просто да спестим време на всички.</seg>
                    <seg xml:id="ParlaMint-BG_2014-10-27.seg298">Знаете, вчера направих предложение към господин Миков, като председател на втората по големина партия, за председател на Парламента. Той вежливо ми отказа, тъй като това е позиция на партията им. Направих го с ясното съзнание за споделяне поне в Парламента на отговорност, а не за коалиция.</seg>
                    <seg xml:id="ParlaMint-BG_2014-10-27.seg299">Благодаря за това, че той дойде и се разбрахме.</seg>
                    <seg xml:id="ParlaMint-BG_2014-10-27.seg300">Затова днес от името на Парламентарната група на ГЕРБ предлагам госпожа  Цецка Цачева Данговска, родена на 24 май 1958 г. в село Драганово, Ловеч, живее в град  Плевен. Висшето си образование е завършила в Софийски университет „Климент Охридски”, специалност „Право”. Работи като адвокат, вписана е в адвокатската колегия в град Плевен, чийто член е и понастоящем. Председател е на Четиридесет и първото Народно събрание, народен представител в Четиридесет и второто Народно събрание и заместник-председател на Парламентарната група на ГЕРБ. Благодаря Ви.</seg>
                </u>
                <u ana="#chair" n="30" who="#DanailovStefan" xml:id="ParlaMint-BG_2014-10-27.u30">
                    <seg xml:id="ParlaMint-BG_2014-10-27.seg301">Благодаря Ви, господин Борисов.</seg>
                    <seg xml:id="ParlaMint-BG_2014-10-27.seg302">Уважаеми колеги, има ли други предложения за председател на Народното събрание от други парламентарни групи и прочие? Няма. Благодаря. Прекратявам...</seg>
                    <vocal type="interruption"><desc>(Реплики от БСП ЛБ.)</desc></vocal>
                    <seg xml:id="ParlaMint-BG_2014-10-27.seg303">Откривам дебатите. Какви дебати бе, брате...</seg>
                    <vocal type="laughter"><desc>(Смях.)</desc></vocal>
                    <seg xml:id="ParlaMint-BG_2014-10-27.seg304">Думата има господин Ангел Найденов.</seg>
                </u>
                <u ana="#regular" n="31" who="#NaydenovAngel" xml:id="ParlaMint-BG_2014-10-27.u31">
                    <seg xml:id="ParlaMint-BG_2014-10-27.seg305">Благодаря Ви, господин председателю.</seg>
                    <seg xml:id="ParlaMint-BG_2014-10-27.seg306">Господин Президент, Ваше Светейшество, госпожи и господа министри, уважаеми дами и господа народни представители! Парламентарната група на „БСП лява България” ще подкрепи предложението, направено от Парламентарната група на Партия ГЕРБ.</seg>
                    <kinesic type="applause"><desc>(Ръкопляскания от ГЕРБ.)</desc></kinesic>
                    <seg xml:id="ParlaMint-BG_2014-10-27.seg307">Ще го подкрепим не само заради резултатите от изборите, без съмнение, които заслужават уважение и които дават основание на Партия ГЕРБ да излъчи кандидат за председател на Народното събрание и съответно да очаква да бъде избрана тази кандидатура. Ще подкрепим кандидатурата на госпожа Цачева не само и не толкова заради нейните личностни качества, опит, умения, които, макар и често пъти критикувани, оспорвани, поне аз не си спомням някой да е отричал. Със сигурност натрупаният опит – парламентарен и политически, прави тази кандидатура подходяща за доста сложната, деликатна, разнолика политическа ситуация, в това число и като атмосфера в Четиридесет и третия парламент.</seg>
                    <seg xml:id="ParlaMint-BG_2014-10-27.seg308">Парламентарната група ще подкрепи тази кандидатура като разбиране за необходимостта от знак за нови взаимоотношения в Четиридесет и третия парламент, като разбиране за необходимостта, в това число очаквана и търсена от българските граждани, от ново политическо и парламентарно поведение. Поведение, което напуска територията на враждебността и омразата, поведение, което не изключва противопоставянето и различията, но не включва първосигналната агресия и противоборството. Дълго време и парламентът, и улицата бяха арена на сблъсъци, на битка. Ние разбираме, че е необходимо да напуснем тази арена и да тръгнем по пътя на напредъка, модернизацията на България и перспективата за българските граждани.</seg>
                    <seg xml:id="ParlaMint-BG_2014-10-27.seg309">От Вас, госпожо Цачева, зависи дали ще оправдаете нашето доверие.</seg>
                    <kinesic type="applause"><desc>(Ръкопляскания от БСП ЛБ и ГЕРБ.)</desc></kinesic>
                </u>
                <u ana="#chair" n="32" who="#DanailovStefan" xml:id="ParlaMint-BG_2014-10-27.u32">
                    <seg xml:id="ParlaMint-BG_2014-10-27.seg310">Благодаря.</seg>
                    <seg xml:id="ParlaMint-BG_2014-10-27.seg311">Има ли желаещи за други дебати? Няма.</seg>
                    <seg xml:id="ParlaMint-BG_2014-10-27.seg312">Дами и господа, преминаваме към гласуване на кандидатурата – единствена, на госпожа  Цецка Цачева за председател на  Четиридесет и третото Народно събрание.</seg>
                    <seg xml:id="ParlaMint-BG_2014-10-27.seg313">Моля, гласувайте.</seg>
                    <seg xml:id="ParlaMint-BG_2014-10-27.seg314">Гласували 232 народни представители: за 219, против 12, въздържал се 1.</seg>
                    <kinesic type="applause"><desc>(Бурни и продължителни ръкопляскания от ГЕРБ.)</desc></kinesic>
                    <seg xml:id="ParlaMint-BG_2014-10-27.seg315">Уважаеми колеги, ще има време да аплодираме уважаемата госпожа  Цачева.</seg>
                    <seg xml:id="ParlaMint-BG_2014-10-27.seg316">Позволете ми все пак...</seg>
                </u>
                <u ana="#regular" n="33" who="#ChukolovDesislav" xml:id="ParlaMint-BG_2014-10-27.u33">
                    <seg xml:id="ParlaMint-BG_2014-10-27.seg317">За отрицателен вот!</seg>
                </u>
                <u ana="#chair" n="34" who="#DanailovStefan" xml:id="ParlaMint-BG_2014-10-27.u34">
                    <seg xml:id="ParlaMint-BG_2014-10-27.seg318">Заповядайте за отрицателен вот.</seg>
                </u>
                <u ana="#regular" n="35" who="#ChukolovDesislav" xml:id="ParlaMint-BG_2014-10-27.u35">
                    <seg xml:id="ParlaMint-BG_2014-10-27.seg319">Благодаря Ви.</seg>
                    <seg xml:id="ParlaMint-BG_2014-10-27.seg320">Ваше Светейшество, уважаеми колеги! По това как се гласува за председател знаете, че зависи и се показва, и се вижда всъщност каква ще е конфигурацията и за следващото управление. Сега ясно видяхме, че 7 парламентарни групи в тази зала гласуваха за кандидатурата на госпожа Цачева, издигната от ГЕРБ. Седем! Ние от „Атака” гласувахме „против”.</seg>
                    <vocal type="interruption"><desc>(Шум и реплики от ГЕРБ.)</desc></vocal>
                    <seg xml:id="ParlaMint-BG_2014-10-27.seg321">И да Ви кажа защо гласувахме „против”.</seg>
                    <seg xml:id="ParlaMint-BG_2014-10-27.seg322">Колеги от БСП, помните ли 2012 г., когато мисля, че госпожа Добрева беше, която излезе и от тази трибуна, помоли госпожа Цачева – нека почетем 70 години от смъртта на великия поет Вапцаров. Не, не можем да почетем това. Защо? Не било хубаво да превръщаме Парламента в ритуална зала, бяха Вашите думи. Ние от „Атака” помним това. Помним, че сме излизали тук и сме предлагали тази зала да стане на крака, да почетем паметта на Ангел Петров – момчето, което загина в Катуница. Отново отхвърлено. Предлагахме тук да почетем паметта на тези жертви, които е дала България от бомбардировките на САЩ над нас, българите. Отново ни отказахте това.</seg>
                    <seg xml:id="ParlaMint-BG_2014-10-27.seg323">Всички ние би трябвало да помним, че когато госпожа Цачева беше председател, в това Народно събрание се купуваха и се разцепваха парламентарни групи под Вашия поглед и прекрасно знаехте какво се случва – че се купуват депутати на килограм. Знаехте го това! Но не направихте нищо по въпроса. Тогавашният министър-председател обиждаше народните представители, госпожо Цачева, помните го това –„Аз тия не моа ги гледам”.</seg>
                    <seg xml:id="ParlaMint-BG_2014-10-27.seg324">Хайде кажете ми, как да не гласуваш „против”? Как да не гласуваш „против”?! И сега тук всички ръкопляскат на този избор. Чудесно! Само че ние от „Атака” ще бъдем тези, които ще следим дали това, което показахте като неправилно, отново ще се случи в този Парламент.</seg>
                    <vocal type="interruption"><desc>(Реплика от ГЕРБ.)</desc></vocal>
                    <seg xml:id="ParlaMint-BG_2014-10-27.seg325">Е, не ми казвайте „стига”! Това е, което имах да Ви кажа, госпожо Цачева.</seg>
                    <kinesic type="applause"><desc>(Ръкопляскания от „Атака”.)</desc></kinesic>
                </u>
                <u ana="#chair" n="36" who="#DanailovStefan" xml:id="ParlaMint-BG_2014-10-27.u36">
                    <incident type="action"><desc>(Става прав.)</desc></incident>
                    <seg xml:id="ParlaMint-BG_2014-10-27.seg326">Благодаря.</seg>
                    <seg xml:id="ParlaMint-BG_2014-10-27.seg327">Скъпи колеги, позволете ми преди да отстъпя това сериозно място, да изкажа своята лична благодарност към всички Вас! Днес от години наред моите уши не бяха чували толкова политически културно, доброжелателно да водим тези разговори! Благодаря Ви, защото това е една от първите стъпки към това, за което всички говорим – възстановяването доверието на нашите избиратели към нас, които сме тук! Дано да Ви се случат добри неща, скъпи приятели и мои мили сънародници! От сърце го пожелавам!</seg>
                    <seg xml:id="ParlaMint-BG_2014-10-27.seg328">На госпожа Цачева, тя е, както знаете, голям мой фен</seg>
                    <vocal type="laughter"><desc>(смях)</desc></vocal>
                    <seg xml:id="ParlaMint-BG_2014-10-27.seg329">, пожелавам от сърце да е жива и здрава, да ни ръководи мъдро, добросърдечно и женствено! На добър час във Вашата работа! Благодаря.</seg>
                    <kinesic type="applause"><desc>(Бурни ръкопляскания от всички парламентарни групи без „Атака”.)</desc></kinesic>
                    <seg xml:id="ParlaMint-BG_2014-10-27.seg330">
                        <vocal type="greeting">
                            <desc>(Председателят Цецка Цачева целува ръка на Патриарх Неофит и се ръкува с народния представител Стефан Данаилов.)</desc></vocal></seg>
                </u>
                <u ana="#regular" n="37" who="#TsachevaTsetska" xml:id="ParlaMint-BG_2014-10-27.u37">
                    <seg xml:id="ParlaMint-BG_2014-10-27.seg331">Уважаеми господин Президент, Ваше Светейшество, господин Министър-председател, уважаема госпожо Вицепрезидент, представители на Конституционния съд, господин Омбудсман, уважаеми колеги председатели на обикновени народни събрания, Ваши превъзходителства, уважаеми членове на Европейския парламент, скъпи колеги! Благодаря Ви, че ми гласувахте високото доверие да бъда избрана за председател на Четиридесет и третото Народно събрание. От опит вече знам, че да си пръв сред равни е задача нелека. Защото председателят трябва умело да балансира, но и смело да направлява, да координира, но и да инициира и най-вече първият сред равни трябва да полага усилия за сближаване на позиции колкото и да е трудно това, когато позициите са непримирими, особено сега след поредните предсрочни парламентарни избори.</seg>
                    <seg xml:id="ParlaMint-BG_2014-10-27.seg332">Вотът на българския народ от 5 октомври 2014 г. отреди в Четиридесет и третото обикновено Народно събрание парламентарно представени да бъдат осем политически сили. Хубавото е, че близо 95% от гласувалите български граждани са парламентарно представени в състава на Четиридесет и третото Народно събрание, лошото е, че повече от половината от нашите сънародници не упражниха правото си на глас, отказаха да гласуват. С този резултат избирателите ни дадоха няколко урока.</seg>
                    <seg xml:id="ParlaMint-BG_2014-10-27.seg333">Първи урок – урокът за смирението. За да признаем истината за нашите грешки и пропуски и да осъзнаем, че ние сме само представители на суверена, че никой от нас, на какъвто и пост да се намира, не е и не може да бъде по-голям от народа си. Затова час  по-скоро трябва да започнем бързо и в интерес на бъдещето, а не според интересите на конюнктурата да решаваме камарата от проблеми, които се натрупаха в периода, докато водихме своите си малки или по-големи политически битки.</seg>
                    <seg xml:id="ParlaMint-BG_2014-10-27.seg334">Втори урок – урокът за помирението. Политическата битка е част от демокрацията, но политическите войни от последните години преминаха границите на разума. Те изостриха не само междупартийните отношения в последните състави на Народното събрание, но нажежиха общественото напрежение до краен предел. Стигнахме дотам, че поставихме физическа стена срещу суверена. Оградата около българския парламент никога повече не трябва да се появява.</seg>
                    <seg xml:id="ParlaMint-BG_2014-10-27.seg335">Трети урок – урокът за единението. Неведнъж от тази трибуна съм говорила, че само с единение можем да постигнем възход и няма да се уморя да го повтарям. Единението, колеги, не е само дума, то не изключва различията, присъщи на демокрацията, единението е съгласието за пътя, по който вървим. Единението е онази висша увереност, че пътят можем да го извървим само заедно – всички професии, всички слоеве, всички етноси, млади и стари, всички българи. Можем да го постигнем, ако не градим стени на разделение и тук, вътре в парламента. „Съединението прави силата” е символът на тази сграда, нека не го забравяме нито за миг.</seg>
                    <seg xml:id="ParlaMint-BG_2014-10-27.seg336">Четвърти урок – урокът за отговорността. Днес смирени и, надявам се, помирени, убедени в необходимостта от единение, трябва да поемем отговорността за днешния и утрешен ден на народа си. Да забравим за персоналните и партийните си тесни интереси, да търсим и намираме тук, в тази зала, най-добрите законодателни решения за хората, които са ни изпратили тук.</seg>
                    <seg xml:id="ParlaMint-BG_2014-10-27.seg337">Като председател на Четиридесет и третото народно събрание аз се обръщам към всички народни представители, за да Ви призова: нека научим тези уроци и нека да покажем, че можем да бъдем на висотата на очакванията, които има към нас, защото, нека го кажем честно и открито, ние нямаме друг полезен ход. Тежката действителност изисква от нас спешни законодателни мерки. Преди всичко сме длъжни да излъчим управление, изпълнителна власт на България. Тревожната демографска картина я познаваме всички, бюджетната дупка в хазната я познаваме всички, казусът за КТБ, за срива в енергетиката, за високите нива на безработица, а всички ние, които днес сме тук, сме категорични, че националното богатство трябва да се събира, а не да се разпилява, че правото на лична инициатива и предприемачество трябва да се утвърждава и подкрепя, че децата ни заслужават по-добро образование, а всички ние - по-добро здравеопазване.</seg>
                    <seg xml:id="ParlaMint-BG_2014-10-27.seg338">Не на последно място, уважаеми колеги, трябва да държим сметка за усложняващия се свят извън България – и икономически, и политически. Трудностите пред демократичните процеси, засилване на националистически тенденции, на международния тероризъм – да, това са проблеми, които ще чакат решения и в тази зала.</seg>
                    <seg xml:id="ParlaMint-BG_2014-10-27.seg339">В този сложен и постоянно движещ се свят ние имаме своя опора, свои приятели, свои партньори – това са страните от Европейския съюз и Атлантическия алианс, укрепването на членството ни в тези организации, активното ни участие в тяхната работа е залог за бъдещето на страната ни.</seg>
                    <seg xml:id="ParlaMint-BG_2014-10-27.seg340">Уважаеми колеги, съзнавам своята отговорност, за да се случи всичко това. В мое лице имате предвидим председател на Четиридесет и третото народно събрание. Ще продължа да развивам добрите инициативи на моите предшественици, ще продължа линията на прозрачност и откритост на Народното събрание, на близост с гражданското общество.</seg>
                    <seg xml:id="ParlaMint-BG_2014-10-27.seg341">Уверявам Ви, че няма да пожаля сили, вярвам, че ще разчитам на опита, на диалогичния тон, на честния и открит дебат от всеки един от Вас. Още веднъж, благодаря Ви за доверието.</seg>
                    <kinesic type="applause"><desc>(Ръкопляскания. Патриархът напуска пленарната зала.)</desc></kinesic>
                </u>
                <u ana="#chair" n="38" who="#TsachevaTsetska" xml:id="ParlaMint-BG_2014-10-27.u38">
                    <seg xml:id="ParlaMint-BG_2014-10-27.seg342">Сега, уважаеми дами и господа, преминаваме към втората част от днешното ни пленарно заседание:</seg>
                    <seg xml:id="ParlaMint-BG_2014-10-27.seg343">ИЗБОР НА ЗАМЕСТНИК-ПРЕДСЕДАТЕЛИ НА НАРОДНОТО СЪБРАНИЕ, СЪГЛАСНО ЧЛ. 76, АЛ. 3 ОТ КОНСТИТУЦИЯТА НА РЕПУБЛИКА БЪЛГАРИЯ.</seg>
                    <seg xml:id="ParlaMint-BG_2014-10-27.seg344">Раздадени са Ви процедурните предложения, които контактната група с представители на всички парламентарно представени партии одобриха.</seg>
                    <seg xml:id="ParlaMint-BG_2014-10-27.seg345">Моля един от вносителите да представи проекта.</seg>
                    <seg xml:id="ParlaMint-BG_2014-10-27.seg346">Господин Велчев, на Вас се пада отново тази задача.</seg>
                </u>
                <u ana="#regular" n="39" who="#VelchevKrasimir" xml:id="ParlaMint-BG_2014-10-27.u39">
                    <seg xml:id="ParlaMint-BG_2014-10-27.seg347">Уважаема госпожо Председател, уважаеми колеги народни представители! Представям Ви:</seg>
                    <seg xml:id="ParlaMint-BG_2014-10-27.seg348">„Проект!</seg>
                    <seg xml:id="ParlaMint-BG_2014-10-27.seg349">РЕШЕНИЕ</seg>
                    <seg xml:id="ParlaMint-BG_2014-10-27.seg350">за приемане на процедурни правила за избиране на заместник-председатели на Четиридесет и третото Народно събрание</seg>
                    <seg xml:id="ParlaMint-BG_2014-10-27.seg351">Народното събрание на основание чл. 76, ал. 3 и чл. 86, ал. 1 от Конституцията на Република България</seg>
                    <seg xml:id="ParlaMint-BG_2014-10-27.seg352">РЕШИ:</seg>
                    <seg xml:id="ParlaMint-BG_2014-10-27.seg353">Приема процедурни правила за избиране на заместник-председатели на Четиридесет и третото Народно събрание, както следва:</seg>
                    <seg xml:id="ParlaMint-BG_2014-10-27.seg354">1. Народното събрание избира осем заместник-председатели – по един от всяка от парламентарно представените партии и коалиции, регистрирани в Централната избирателна комисия за самостоятелно участие в изборите на 5 октомври 2014 г.</seg>
                    <seg xml:id="ParlaMint-BG_2014-10-27.seg355">2. Всяка от парламентарно представените партии и коалиции, регистрирани в Централната избирателна комисия за самостоятелно участие в изборите на 5 октомври 2014 г., издига свой кандидат за заместник-председател на Народното събрание.</seg>
                    <seg xml:id="ParlaMint-BG_2014-10-27.seg356">3. Гласуването е явно и анблок. То се извършва чрез компютъризираната система за гласуване.</seg>
                    <seg xml:id="ParlaMint-BG_2014-10-27.seg357">4. Предложените кандидати за заместник-председатели са избрани, когато са получили повече от половината от гласовете на присъстващите народни представители.”</seg>
                    <seg xml:id="ParlaMint-BG_2014-10-27.seg358">Благодаря Ви.</seg>
                </u>
                <u ana="#chair" n="40" who="#TsachevaTsetska" xml:id="ParlaMint-BG_2014-10-27.u40">
                    <seg xml:id="ParlaMint-BG_2014-10-27.seg359">Благодаря Ви, господин Велчев.</seg>
                    <seg xml:id="ParlaMint-BG_2014-10-27.seg360">Дебатът е открит.</seg>
                    <seg xml:id="ParlaMint-BG_2014-10-27.seg361">Има ли предложения по така представения Ви Проект на решение за процедурни правила за избиране на заместник-председатели на Народното събрание? Не виждам.</seg>
                    <seg xml:id="ParlaMint-BG_2014-10-27.seg362">Закривам дебата.</seg>
                    <seg xml:id="ParlaMint-BG_2014-10-27.seg363">Подлагам на гласуване проекта за решение.</seg>
                    <seg xml:id="ParlaMint-BG_2014-10-27.seg364">Гласували 226 народни представители: за 226, против и въздържали се няма.</seg>
                    <seg xml:id="ParlaMint-BG_2014-10-27.seg365">Предложението е прието.</seg>
                    <seg xml:id="ParlaMint-BG_2014-10-27.seg366">Съгласно току-що приетото от нас решение, по реда на големината на групите следва да бъдат номинирани по един представител от всяка политическа сила за заместник-председател на Четиридесет и третото Народно събрание.</seg>
                    <seg xml:id="ParlaMint-BG_2014-10-27.seg367">Господин Борисов, имате думата.</seg>
                </u>
                <u ana="#regular" n="41" who="#BorisovBoyko" xml:id="ParlaMint-BG_2014-10-27.u41">
                    <seg xml:id="ParlaMint-BG_2014-10-27.seg368">Господин Президент! Госпожо Председател, честито!</seg>
                    <seg xml:id="ParlaMint-BG_2014-10-27.seg369">Димитър Борисов Главчев е роден в гр. София на 15 август 1963 г. В Четиридесет и първото Народно събрание е председател на Комисията за наблюдение на дейността на Държавната комисия за енергийно и водно регулиране и заместник-председател на Комисията по бюджет и финанси, магистър е по международни икономически отношения, магистър е по счетоводство и контрол в УНСС, дипломиран експерт-счетоводител и регистриран одитор от Института на дипломираните експерт-счетоводители. Владее руски и английски език. Благодаря.</seg>
                </u>
                <u ana="#chair" n="42" who="#TsachevaTsetska" xml:id="ParlaMint-BG_2014-10-27.u42">
                    <seg xml:id="ParlaMint-BG_2014-10-27.seg370">Благодаря Ви, господин Борисов.</seg>
                    <seg xml:id="ParlaMint-BG_2014-10-27.seg371">От името на БСП лява България – господин Миков!</seg>
                </u>
                <u ana="#regular" n="43" who="#MikovMihail" xml:id="ParlaMint-BG_2014-10-27.u43">
                    <seg xml:id="ParlaMint-BG_2014-10-27.seg372">Благодаря Ви, уважаема госпожо Председател.</seg>
                    <seg xml:id="ParlaMint-BG_2014-10-27.seg373">Позволете най-напред да Ви поздравя за избора и да Ви пожелая здраве! Народните представители под Ваше ръководство да провеждат едни спокойни и ползотворни заседания. И, разбира се, малко настроение да има в залата.</seg>
                    <vocal type="noise"><desc>(Оживление. Ръкопляскания.)</desc></vocal>
                    <seg xml:id="ParlaMint-BG_2014-10-27.seg374">Аз искам да предложа от името на „БСП лява България” господин Янаки Стоилов, когото всички познавате. Само няколко думи за протокола.</seg>
                    <seg xml:id="ParlaMint-BG_2014-10-27.seg375">Господин Стоилов е доцент, доктор по право, в катедрата по теория и история на държавата и правото, заместник-председател е на Българската асоциация по философия на правото и социална философия. Народен представител и секретар на Конституционната комисия при изработването на Конституцията в Седмото Велико Народно събрание, участвал е в много парламенти. В Четиридесетото Народно събрание е бил председател на Комисията по правни въпроси, в Четиридесет и второто Народно събрание – в Комисията по външна политика. Ръководител е на делегацията ни в Парламентарната асамблея на Съвета на Европа и заместник-председател на ПАСЕ. Езици – също, семеен. Благодаря Ви.</seg>
                </u>
                <u ana="#chair" n="44" who="#TsachevaTsetska" xml:id="ParlaMint-BG_2014-10-27.u44">
                    <seg xml:id="ParlaMint-BG_2014-10-27.seg376">Благодаря Ви, господин Миков.</seg>
                    <seg xml:id="ParlaMint-BG_2014-10-27.seg377">От името на Движението за права и свободи – господин Кърджалиев.</seg>
                </u>
                <u ana="#regular" n="45" who="#KardzhalievTuncher" xml:id="ParlaMint-BG_2014-10-27.u45">
                    <seg xml:id="ParlaMint-BG_2014-10-27.seg378">Уважаеми господин Президент, уважаеми господин Премиер, уважаеми дами и господа министри, уважаема госпожо Председател, скъпи гости!</seg>
                    <seg xml:id="ParlaMint-BG_2014-10-27.seg379">Първо, и аз от името на Парламентарната група на Движението за права и свободи искам да поздравя госпожа Цачева с избора.</seg>
                    <seg xml:id="ParlaMint-BG_2014-10-27.seg380">Госпожо Цачева, пожелаваме Ви много здраве, мъдро ръководство, също такива и решения. И, разбира се, много, много успехи! Нека не само това Народно събрание, а и народът, който ни е избрал, да е с по-оптимистични нагласи под Ваше ръководство на това Народно събрание.</seg>
                    <vocal type="greeting"><desc>(Народният представител Тунчер Кърджалиев  поздравява председателя Цецка Цачева.)</desc></vocal>
                </u>
                <u ana="#chair" n="46" who="#TsachevaTsetska" xml:id="ParlaMint-BG_2014-10-27.u46">
                    <seg xml:id="ParlaMint-BG_2014-10-27.seg381">Благодаря Ви.</seg>
                </u>
                <u ana="#regular" n="47" who="#KardzhalievTuncher" xml:id="ParlaMint-BG_2014-10-27.u47">
                    <seg xml:id="ParlaMint-BG_2014-10-27.seg382">Уважаеми дами и господа, моето предложение няма да е изненада за никого.</seg>
                    <seg xml:id="ParlaMint-BG_2014-10-27.seg383">От името на Парламентарната група на Движението за права и свободи предлагам за заместник-председател на Народното събрание господин Алиосман Имамов. Той е роден през</seg>
                    <seg xml:id="ParlaMint-BG_2014-10-27.seg384">1953 г., семеен. Има впечатляваща политическа дейност, а именно: народен представител в Тридесет и деветото, в Четиридесетото, в Четиридесет и първото и в последното Четиридесет и второ издание на Народното събрание. Тогава той беше отново заместник-председател на Народното събрание. Има и същата впечатляваща професионална дейност, а именно преподавател е и се занимава с научна дейност в УНСС, в Нов български университет и в Югозападен университет. Той е доцент в катедра „Статистика и иконометрия” в УНСС в София. Владее английски и руски езици. Той е перфектният, според нас, заместник на госпожа Цачева. Благодаря.</seg>
                    <kinesic type="applause"><desc>(Ръкопляскания от ДПС и ГЕРБ.)</desc></kinesic>
                </u>
                <u ana="#chair" n="48" who="#TsachevaTsetska" xml:id="ParlaMint-BG_2014-10-27.u48">
                    <seg xml:id="ParlaMint-BG_2014-10-27.seg385">Благодаря, господин Кърджалиев.</seg>
                    <seg xml:id="ParlaMint-BG_2014-10-27.seg386">От името на Реформаторския блок – госпожа Кунева.</seg>
                    <seg xml:id="ParlaMint-BG_2014-10-27.seg387">
                        <vocal type="greeting">
                            <desc>(Народният представител Меглена Кунева поздравява председателя Цецка Цачева за избора.)</desc></vocal></seg>
                </u>
                <u ana="#regular" n="49" who="#KunevaMeglena" xml:id="ParlaMint-BG_2014-10-27.u49">
                    <seg xml:id="ParlaMint-BG_2014-10-27.seg388">На добър час!</seg>
                </u>
                <u ana="#chair" n="50" who="#TsachevaTsetska" xml:id="ParlaMint-BG_2014-10-27.u50">
                    <seg xml:id="ParlaMint-BG_2014-10-27.seg389">Благодаря Ви.</seg>
                </u>
                <u ana="#regular" n="51" who="#KunevaMeglena" xml:id="ParlaMint-BG_2014-10-27.u51">
                    <seg xml:id="ParlaMint-BG_2014-10-27.seg390">Уважаеми дами и господа, от името на Реформаторския блок предлагаме за заместник-председател Иван Кирилов Иванов. Той е роден през 1969 г. във Велико Търново и е избран от 4. многомандатен район – Велико Търново. Той е социален и клиничен психолог. Завършил е Софийския университет, специализирал е политически мениджмънт, бил е преподавател в Нов български университет и в Софийския университет, непартиен, женен, баща на две дъщери.</seg>
                </u>
                <u ana="#chair" n="52" who="#TsachevaTsetska" xml:id="ParlaMint-BG_2014-10-27.u52">
                    <seg xml:id="ParlaMint-BG_2014-10-27.seg391">Благодаря Ви.</seg>
                    <seg xml:id="ParlaMint-BG_2014-10-27.seg392">От името на Патриотичния фронт – господин Симеонов.</seg>
                    <vocal type="greeting"><desc>(Народният представител Валери Симеонов поздравява председателя Цецка Цачева за избора.)</desc></vocal>
                </u>
                <u ana="#regular" n="53" who="#SimeonovValeri" xml:id="ParlaMint-BG_2014-10-27.u53">
                    <seg xml:id="ParlaMint-BG_2014-10-27.seg393">Честито!</seg>
                </u>
                <u ana="#chair" n="54" who="#TsachevaTsetska" xml:id="ParlaMint-BG_2014-10-27.u54">
                    <seg xml:id="ParlaMint-BG_2014-10-27.seg394">Благодаря Ви.</seg>
                </u>
                <u ana="#regular" n="55" who="#SimeonovValeri" xml:id="ParlaMint-BG_2014-10-27.u55">
                    <seg xml:id="ParlaMint-BG_2014-10-27.seg395">От името на Парламентарната група на Патриотичен фронт предлагам за заместник-председател на Народното събрание господин Красимир Дончев Каракачанов.</seg>
                    <vocal type="shouting"><desc>(Викове: „Браво, браво!” и ръкопляскания от ПФ.)</desc></vocal>
                    <seg xml:id="ParlaMint-BG_2014-10-27.seg396">Роден през 1965 г., завършил Софийския университет „Св. Климент Охридски”, специалност „История”, доктор по международно право и международни отношения. Владее немски и руски език, не владее турски.</seg>
                    <vocal type="noise"><desc>(Оживление.)</desc></vocal>
                    <seg xml:id="ParlaMint-BG_2014-10-27.seg397">Бивш депутат от Тридесет и осмото и Четиридесетото Народно събрание, семеен, председател на една от най-великите и достойни патриотични организации  – ВМРО. Благодаря Ви.</seg>
                </u>
                <u ana="#chair" n="56" who="#TsachevaTsetska" xml:id="ParlaMint-BG_2014-10-27.u56">
                    <seg xml:id="ParlaMint-BG_2014-10-27.seg398">Благодаря Ви.</seg>
                    <seg xml:id="ParlaMint-BG_2014-10-27.seg399">Заповядайте, господин Йончев.</seg>
                </u>
                <u ana="#regular" n="57" who="#IontchevRumen" xml:id="ParlaMint-BG_2014-10-27.u57">
                    <seg xml:id="ParlaMint-BG_2014-10-27.seg400">Уважаеми господин Президент!</seg>
                    <seg xml:id="ParlaMint-BG_2014-10-27.seg401">Уважаема госпожо Председател, приемете поздравленията и на нашата парламентарна група по случай избирането Ви за председател! Ние само можем да Ви пожелаем да бъдете председател на едно работещо Народно събрание – нещо, което невинаги се е случвало. Убедени сме, че под Вашето ръководство това е възможно.</seg>
                    <seg xml:id="ParlaMint-BG_2014-10-27.seg402">Позволете сега от името на парламентарната ни група да предложа за заместник-председател на Народното събрание кандидатурата на народния представител Явор Хайтов.</seg>
                    <seg xml:id="ParlaMint-BG_2014-10-27.seg403">Господин Хайтов е роден през 1969 г. в София. Възпитаник на Юридическия факултет на Софийския университет, с доста дълъг опит в правосъдната и правораздавателната система, като следовател, като част от Министерството на вътрешните работи, по-късно адвокат в Софийската адвокатска колегия. Мога да кажа още много неща за него, но не мисля, че е необходимо. Господин Хайтов е семеен с две деца. Благодаря.</seg>
                </u>
                <u ana="#chair" n="58" who="#TsachevaTsetska" xml:id="ParlaMint-BG_2014-10-27.u58">
                    <seg xml:id="ParlaMint-BG_2014-10-27.seg404">Благодаря и аз, господин Йончев. Моля Ви да ме извините за поредността, която сгреших.</seg>
                    <seg xml:id="ParlaMint-BG_2014-10-27.seg405">Сега вече има думата господин Сидеров от името на Партия „Атака” да направи своето предложение.</seg>
                </u>
                <u ana="#regular" n="59" who="#SiderovVolen" xml:id="ParlaMint-BG_2014-10-27.u59">
                    <seg xml:id="ParlaMint-BG_2014-10-27.seg406">Благодаря, госпожо Данговска.</seg>
                    <seg xml:id="ParlaMint-BG_2014-10-27.seg407">Да Ви напомня пак, че този символ тук със синия цвят е нелегитимен. Много Ви моля, поканете квесторите да го изнесат, защото нарушавате закона.</seg>
                    <seg xml:id="ParlaMint-BG_2014-10-27.seg408">От името на Парламентарната група на „Атака” предлагам Явор Нотев за заместник-председател на Народното събрание.</seg>
                    <seg xml:id="ParlaMint-BG_2014-10-27.seg409">Явор Нотев е роден през 1957 г. в София. Завършил е „Право” в Софийския университет. Дългогодишен адвокат, уважаван заместник-председател на Правната комисия в Четиридесет и първото и Четиридесет и второто Народно събрание, познавате го добре. Но, госпожо Данговска, не се подлъгвайте от неговия любезен вид и възпитание. Той отстоява принципите, когато трябва. Надявам се,  че работата с него ще Ви накара да бъдете малко по-принципна, а не както в предишното Народно събрание. Благодаря Ви.</seg>
                    <kinesic type="applause"><desc>(Ръкопляскания от „Атака”.)</desc></kinesic>
                </u>
                <u ana="#chair" n="60" who="#TsachevaTsetska" xml:id="ParlaMint-BG_2014-10-27.u60">
                    <seg xml:id="ParlaMint-BG_2014-10-27.seg410">Благодаря Ви, господин Сидеров.</seg>
                    <seg xml:id="ParlaMint-BG_2014-10-27.seg411">От името на  Коалиция „Алтернатива за Българско възраждане”.</seg>
                </u>
                <u ana="#regular" n="61" who="#KalfinIvaylo" xml:id="ParlaMint-BG_2014-10-27.u61">
                    <seg xml:id="ParlaMint-BG_2014-10-27.seg412">Благодаря Ви, госпожо председател.</seg>
                    <seg xml:id="ParlaMint-BG_2014-10-27.seg413">Поздравления за избора! Успех Ви пожелавам в тази работа!</seg>
                </u>
                <u ana="#chair" n="62" who="#TsachevaTsetska" xml:id="ParlaMint-BG_2014-10-27.u62">
                    <seg xml:id="ParlaMint-BG_2014-10-27.seg414">Благодаря Ви.</seg>
                </u>
                <u ana="#regular" n="63" who="#KalfinIvaylo" xml:id="ParlaMint-BG_2014-10-27.u63">
                    <seg xml:id="ParlaMint-BG_2014-10-27.seg415">Предложението на Парламентарната група на АБВ за заместник-председател на парламента е за госпожа Росица Янакиева.</seg>
                    <seg xml:id="ParlaMint-BG_2014-10-27.seg416">Госпожа Янакиева е била народен представител в Четиридесето народно събрание, пет мандата кмет, от които два мандата на Перник, много опитен човек. Била е заместник-председател на делегацията ни в Парламентарната асамблея на Съвета на Европа, в ръководството на Националното сдружение на общините в България – много опитен и компетентен човек. Благодаря Ви.</seg>
                    <kinesic type="applause"><desc>(Ръкопляскания от АБВ.)</desc></kinesic>
                </u>
                <u ana="#chair" n="64" who="#TsachevaTsetska" xml:id="ParlaMint-BG_2014-10-27.u64">
                    <seg xml:id="ParlaMint-BG_2014-10-27.seg417">Благодаря Ви, господин Калфин.</seg>
                    <seg xml:id="ParlaMint-BG_2014-10-27.seg418">Откривам дебатите.</seg>
                    <seg xml:id="ParlaMint-BG_2014-10-27.seg419">Има ли народни представители, които желаят да вземат отношение по направените предложения? Не виждам.</seg>
                    <seg xml:id="ParlaMint-BG_2014-10-27.seg420">Дебатите са закрити.</seg>
                    <seg xml:id="ParlaMint-BG_2014-10-27.seg421">Анблок – съгласно нашето решение, следва да подложа кандидатурите на, припомням ги още веднъж: господин Димитър Главчев, господин Янаки Стоилов, господин Алиосман Имамов, господин Иван Кирилов Иванов, господин Красимир Каракачанов, господин Явор Хайтов, господин Явор Нотев и госпожа Росица Янакиева.</seg>
                    <seg xml:id="ParlaMint-BG_2014-10-27.seg422">Моля, гласувайте.</seg>
                    <seg xml:id="ParlaMint-BG_2014-10-27.seg423">Гласували 235 народни представители: за 235, против и въздържали се няма.</seg>
                    <seg xml:id="ParlaMint-BG_2014-10-27.seg424">Предложението е прието единодушно.</seg>
                    <kinesic type="applause"><desc>(Ръкопляскания.)</desc></kinesic>
                    <seg xml:id="ParlaMint-BG_2014-10-27.seg425">Нека е честито на колегите заместник-председатели!</seg>
                    <seg xml:id="ParlaMint-BG_2014-10-27.seg426">Поради архитектурата на пленарната зала не е възможно едновременно местата да заемат осем заместник-председатели. В контактната група, когато уточнявахме този детайл от днешното заседание, решихме, че в новия Правилник за организацията и дейността на Четиридесет и третото народно събрание това ще бъде решено с начина, по който ще участват и председателстват в пленарни заседания колегите заместник-председатели.</seg>
                    <seg xml:id="ParlaMint-BG_2014-10-27.seg427">Преминаваме към следващата точка:</seg>
                    <seg xml:id="ParlaMint-BG_2014-10-27.seg428">ПРИЕМАНЕ НА РЕШЕНИЕ ЗА ВРЕМЕННО ПРИЛАГАНЕ НА ПРАВИЛНИКА ЗА ОРГАНИЗАЦИЯТА И ДЕЙНОСТТА НА НАРОДНОТО СЪБРАНИЕ.</seg>
                    <seg xml:id="ParlaMint-BG_2014-10-27.seg429">Знаете, че по традиция до момента на изработване на съответен Правилник на Народното събрание има период от време, в който действа предходният Правилник.</seg>
                    <seg xml:id="ParlaMint-BG_2014-10-27.seg430">Давам думата за предложение на господин Велчев, като един от вносителите му.</seg>
                </u>
                <u ana="#regular" n="65" who="#VelchevKrasimir" xml:id="ParlaMint-BG_2014-10-27.u65">
                    <seg xml:id="ParlaMint-BG_2014-10-27.seg431">Уважаема госпожо Председател, уважаеми колеги!</seg>
                    <seg xml:id="ParlaMint-BG_2014-10-27.seg432">И аз да честитя на така създаденото вече ръководство на Народното събрание и да им пожелая успех!</seg>
                    <seg xml:id="ParlaMint-BG_2014-10-27.seg433">На Вас да предложа проект:</seg>
                    <seg xml:id="ParlaMint-BG_2014-10-27.seg434">„РЕШЕНИЕ</seg>
                    <seg xml:id="ParlaMint-BG_2014-10-27.seg435">по прилагането на Правилника за организацията и дейността на Народното събрание (обн., ДВ, бр. 53 от 2013 г.; изм. и доп., бр. 62 и бр. 97 от 2013 г.)</seg>
                    <seg xml:id="ParlaMint-BG_2014-10-27.seg436">Народното събрание на основание чл. 73 и чл. 86, ал. 1 от Конституцията на Република България</seg>
                    <seg xml:id="ParlaMint-BG_2014-10-27.seg437">РЕШИ:</seg>
                    <seg xml:id="ParlaMint-BG_2014-10-27.seg438">1. Четиридесет и третото народно събрание осъществява своята дейност по Правилника за организацията и дейността на Народното събрание (обн., ДВ, бр. 53/2013 г., изм. и доп., бр. 62 и  бр. 97 от 2013 г.) до приемането на свой правилник, освен ако Народното събрание не реши друго.</seg>
                    <seg xml:id="ParlaMint-BG_2014-10-27.seg439">2. Решението влиза в сила от деня на приемането му.” Благодаря Ви.</seg>
                </u>
                <u ana="#chair" n="66" who="#TsachevaTsetska" xml:id="ParlaMint-BG_2014-10-27.u66">
                    <seg xml:id="ParlaMint-BG_2014-10-27.seg440">Благодаря Ви, господин Велчев.</seg>
                    <seg xml:id="ParlaMint-BG_2014-10-27.seg441">Откривам дебата по предложения проект за решение.</seg>
                    <seg xml:id="ParlaMint-BG_2014-10-27.seg442">Има ли народни представители, които желаят да вземат отношение? Няма.</seg>
                    <seg xml:id="ParlaMint-BG_2014-10-27.seg443">Дебатът е закрит.</seg>
                    <seg xml:id="ParlaMint-BG_2014-10-27.seg444">Подлагам на гласуване така представения Ви Проект за решение за временно прилагане на Правилника за организацията и дейността на Народното събрание.</seg>
                    <seg xml:id="ParlaMint-BG_2014-10-27.seg445">Гласували 218 народни представители: за 216, против няма, въздържали се 2.</seg>
                    <seg xml:id="ParlaMint-BG_2014-10-27.seg446">Предложението е прието.</seg>
                    <seg xml:id="ParlaMint-BG_2014-10-27.seg447">Следва да преминем към:</seg>
                    <seg xml:id="ParlaMint-BG_2014-10-27.seg448">ПРОЕКТ НА РЕШЕНИЕ ЗА ИЗБИРАНЕ НА ВРЕМЕННИ СЕКРЕТАРИ НА НАРОДНОТО СЪБРАНИЕ.</seg>
                    <seg xml:id="ParlaMint-BG_2014-10-27.seg449">Пояснявам защо „временни” – защото действаме по този Правилник.</seg>
                    <seg xml:id="ParlaMint-BG_2014-10-27.seg450">Контактната група е подготвила Проект за решение, като съвносители са представители на всички политически сили.</seg>
                    <seg xml:id="ParlaMint-BG_2014-10-27.seg451">Господин Велчев.</seg>
                </u>
                <u ana="#regular" n="67" who="#VelchevKrasimir" xml:id="ParlaMint-BG_2014-10-27.u67">
                    <seg xml:id="ParlaMint-BG_2014-10-27.seg452">Уважаема госпожо председател, уважаеми колеги! Представям на Вашето внимание следващия Проект:</seg>
                    <seg xml:id="ParlaMint-BG_2014-10-27.seg453">„РЕШЕНИЕ</seg>
                    <seg xml:id="ParlaMint-BG_2014-10-27.seg454">за избиране на временни секретари на Четиридесет и третото народно събрание</seg>
                    <seg xml:id="ParlaMint-BG_2014-10-27.seg455">Народното събрание на основание чл. 86, ал. 1 от Конституцията на Република България</seg>
                    <seg xml:id="ParlaMint-BG_2014-10-27.seg456">РЕШИ:</seg>
                    <seg xml:id="ParlaMint-BG_2014-10-27.seg457">1. Избира осем временни секретари на Народното събрание – по един от всяка от парламентарно представените партии и коалиции, регистрирани в Централната избирателна комисия за самостоятелно участие в изборите на 5 октомври 2014 г.</seg>
                    <seg xml:id="ParlaMint-BG_2014-10-27.seg458">2. Избира за временни секретари на Четиридесет и третото народно събрание…” предложените имена от всяка една парламентарна група. Благодаря Ви.</seg>
                </u>
                <u ana="#chair" n="68" who="#TsachevaTsetska" xml:id="ParlaMint-BG_2014-10-27.u68">
                    <seg xml:id="ParlaMint-BG_2014-10-27.seg459">Благодаря Ви, господин Велчев.</seg>
                    <seg xml:id="ParlaMint-BG_2014-10-27.seg460">Преди да дам думата за изказвания и разисквания по предложения Проект за решение, нека да благодарим на президента на Републиката господин Плевнелиев за участието му в учредителното заседание на Четиридесет и третото народно събрание, тъй като преминахме вече към същинската, делова част на работата си. Благодаря Ви, господин Президент.</seg>
                    <vocal type="greeting"><desc>(Ръкопляскания. Президентът Плевнелиев поздравява председателя на Народното събрание госпожа Цачева и се сбогува.)</desc></vocal>
                    <seg xml:id="ParlaMint-BG_2014-10-27.seg461">Сега вече имате думата за становища по Проекта за решение за избиране на временни секретари.</seg>
                    <seg xml:id="ParlaMint-BG_2014-10-27.seg462">Няма желаещи, дебатът е закрит.</seg>
                    <seg xml:id="ParlaMint-BG_2014-10-27.seg463">Преминаваме към гласуване</seg>
                    <seg xml:id="ParlaMint-BG_2014-10-27.seg464">Гласували 217 народни представители: за 217, против и въздържали се няма.</seg>
                    <seg xml:id="ParlaMint-BG_2014-10-27.seg465">Предложението е прието единодушно.</seg>
                    <seg xml:id="ParlaMint-BG_2014-10-27.seg466">Имате думата за кандидатури от всяка политическа сила.</seg>
                    <seg xml:id="ParlaMint-BG_2014-10-27.seg467">От името на парламентарната група на Политическа партия ГЕРБ – Красимир Велчев, за кандидатура за временен секретар.</seg>
                </u>
                <u ana="#regular" n="69" who="#VelchevKrasimir" xml:id="ParlaMint-BG_2014-10-27.u69">
                    <seg xml:id="ParlaMint-BG_2014-10-27.seg468">Уважаема госпожо Председател, уважаеми колеги! Нашето предложение е за господин Александър Ненков. И в предишното Народно събрание той беше секретар на нашата парламентарна група, така че няма смисъл от представяне. Благодаря Ви.</seg>
                </u>
                <u ana="#chair" n="70" who="#TsachevaTsetska" xml:id="ParlaMint-BG_2014-10-27.u70">
                    <seg xml:id="ParlaMint-BG_2014-10-27.seg469">Благодаря Ви.</seg>
                    <seg xml:id="ParlaMint-BG_2014-10-27.seg470">От името на „БСП лява България”.</seg>
                </u>
                <u ana="#regular" n="71" who="#MikovMihail" xml:id="ParlaMint-BG_2014-10-27.u71">
                    <seg xml:id="ParlaMint-BG_2014-10-27.seg471">Благодаря Ви, уважаема госпожо Председател.</seg>
                    <seg xml:id="ParlaMint-BG_2014-10-27.seg472">От името на Парламентарната група на „БСП лява България” предлагам за временен парламентарен секретар Георги Търновалийски.</seg>
                    <seg xml:id="ParlaMint-BG_2014-10-27.seg473">Позволете ми да направя предложение и по следващата точка, която предстои, за да не излизам пак – във връзка с договореното и на контактната група за Правилника. Можете да предложите това и на останалите парламентарни групи.</seg>
                    <seg xml:id="ParlaMint-BG_2014-10-27.seg474">Предлагам госпожа Мая Манолова, господин Филип Попов и господин Чавдар Георгиев за членове на Временната комисия по Правилника. Благодаря Ви.</seg>
                </u>
                <u ana="#chair" n="72" who="#TsachevaTsetska" xml:id="ParlaMint-BG_2014-10-27.u72">
                    <seg xml:id="ParlaMint-BG_2014-10-27.seg475">От името на Движението за права и свободи – заповядайте, господин Казак.</seg>
                </u>
                <u ana="#regular" n="73" who="#KazakTchetin" xml:id="ParlaMint-BG_2014-10-27.u73">
                    <seg xml:id="ParlaMint-BG_2014-10-27.seg476">Благодаря, уважаема госпожо Председател.</seg>
                    <seg xml:id="ParlaMint-BG_2014-10-27.seg477">Уважаеми дами и господа народни представители! От името на Парламентарната група на Движението за права и свободи предлагам за парламентарен секретар господин Айхан Етем.</seg>
                </u>
                <u ana="#chair" n="74" who="#TsachevaTsetska" xml:id="ParlaMint-BG_2014-10-27.u74">
                    <seg xml:id="ParlaMint-BG_2014-10-27.seg478">Благодаря.</seg>
                    <seg xml:id="ParlaMint-BG_2014-10-27.seg479">От името на Реформаторския блок – госпожа Кунева.</seg>
                </u>
                <u ana="#regular" n="75" who="#KunevaMeglena" xml:id="ParlaMint-BG_2014-10-27.u75">
                    <seg xml:id="ParlaMint-BG_2014-10-27.seg480">За временен парламентарен секретар ние предлагаме Димитър Андреев Делчев. Роден е през 1989 г., юрист.</seg>
                </u>
                <u ana="#chair" n="76" who="#TsachevaTsetska" xml:id="ParlaMint-BG_2014-10-27.u76">
                    <seg xml:id="ParlaMint-BG_2014-10-27.seg481">От името на Патриотичния фронт – господин Валери Симеонов.</seg>
                </u>
                <u ana="#regular" n="77" who="#SimeonovValeri" xml:id="ParlaMint-BG_2014-10-27.u77">
                    <seg xml:id="ParlaMint-BG_2014-10-27.seg482">От името на Парламентарната група на Патриотичния фронт предлагам за парламентарен секретар господин Юлиан Ангелов.</seg>
                    <seg xml:id="ParlaMint-BG_2014-10-27.seg483">За Комисията за Правилника предлагам господин Христиан Митев и Искрен Веселинов.</seg>
                </u>
                <u ana="#chair" n="78" who="#TsachevaTsetska" xml:id="ParlaMint-BG_2014-10-27.u78">
                    <seg xml:id="ParlaMint-BG_2014-10-27.seg484">От групата на „Български демократичен център” – господин Румен Йончев.</seg>
                </u>
                <u ana="#regular" n="79" who="#IontchevRumen" xml:id="ParlaMint-BG_2014-10-27.u79">
                    <seg xml:id="ParlaMint-BG_2014-10-27.seg485">Уважаема госпожо Председател, радвам се, че възприехте нашето присъствие в залата.</seg>
                    <seg xml:id="ParlaMint-BG_2014-10-27.seg486">От името на нашата група предлагам за временен парламентарен секретар народния представител Чавдар Пейчев.</seg>
                </u>
                <u ana="#chair" n="80" who="#TsachevaTsetska" xml:id="ParlaMint-BG_2014-10-27.u80">
                    <seg xml:id="ParlaMint-BG_2014-10-27.seg487">Благодаря Ви.</seg>
                    <seg xml:id="ParlaMint-BG_2014-10-27.seg488">От партия „Атака” е постъпило писмено предложение.</seg>
                    <seg xml:id="ParlaMint-BG_2014-10-27.seg489">Господин Сидеров, да го обявя ли, или ще го направите Вие?</seg>
                    <seg xml:id="ParlaMint-BG_2014-10-27.seg490">За секретар от името на Парламентарната група на „Атака” се предлага госпожа Калина Балабанова.</seg>
                    <seg xml:id="ParlaMint-BG_2014-10-27.seg491">И от групата на АБВ.</seg>
                </u>
                <u ana="#regular" n="81" who="#KalfinIvaylo" xml:id="ParlaMint-BG_2014-10-27.u81">
                    <seg xml:id="ParlaMint-BG_2014-10-27.seg492">Уважаема госпожо Председател, нашето предложение за парламентарен секретар от групата на АБВ е за народния представител Иван Пенков Иванов. Благодаря Ви.</seg>
                </u>
                <u ana="#chair" n="82" who="#TsachevaTsetska" xml:id="ParlaMint-BG_2014-10-27.u82">
                    <seg xml:id="ParlaMint-BG_2014-10-27.seg493">Постъпили са 8 предложения за временни секретари на Народното събрание, както следва: господин Александър Ненков, господин Георги Търновалийски, господин Айхан Етем, господин Димитър Делчев, господин Юлиан Ангелов, господин Чавдар Пейчев, госпожа Калина Балабанова и господин Иван Пенков Иванов.</seg>
                    <seg xml:id="ParlaMint-BG_2014-10-27.seg494">Има ли някой, който желае да вземе отношение? Не.</seg>
                    <seg xml:id="ParlaMint-BG_2014-10-27.seg495">Гласуваме, колеги.</seg>
                    <seg xml:id="ParlaMint-BG_2014-10-27.seg496">Гласували 219 народни представители: за 219, против и въздържали се няма.</seg>
                    <seg xml:id="ParlaMint-BG_2014-10-27.seg497">Предложението е прието единодушно.</seg>
                    <seg xml:id="ParlaMint-BG_2014-10-27.seg498">Преминаваме към:</seg>
                    <seg xml:id="ParlaMint-BG_2014-10-27.seg499">ПРОЕКТ НА РЕШЕНИЕ ЗА ИЗБИРАНЕ НА ВРЕМЕННА КОМИСИЯ ЗА ИЗРАБОТВАНЕ НА ПРОЕКТ НА ПРАВИЛНИК ЗА ОРГАНИЗАЦИЯТА И ДЕЙНОСТТА НА НАРОДНОТО СЪБРАНИЕ.</seg>
                    <seg xml:id="ParlaMint-BG_2014-10-27.seg500">По нея вече някои от политическите сили представиха номинациите си.</seg>
                    <seg xml:id="ParlaMint-BG_2014-10-27.seg501">От името на вносителите давам думата на господин Цветанов.</seg>
                </u>
                <u ana="#regular" n="83" who="#TsvetanovTsvetan" xml:id="ParlaMint-BG_2014-10-27.u83">
                    <seg xml:id="ParlaMint-BG_2014-10-27.seg502">Уважаема госпожо Председател, уважаеми дами и господа народни представители, уважаеми господин Министър-председател, дами и господа министри! Предложението за Временната комисия от Политическа партия ГЕРБ: за председател – Красимир Ципов, за членове – Алтимир Адамов, Веселин Вучков, Данаил Кирилов, Десислава Атанасова, Димитър Лазаров и Цвета Караянчева. Благодаря Ви.</seg>
                </u>
                <u ana="#chair" n="84" who="#TsachevaTsetska" xml:id="ParlaMint-BG_2014-10-27.u84">
                    <seg xml:id="ParlaMint-BG_2014-10-27.seg503">Благодаря, господин Цветанов.</seg>
                    <seg xml:id="ParlaMint-BG_2014-10-27.seg504">Преди това ми позволете да Ви запозная с Проекта на решение за избиране на Временна комисия за изработване на проект на Правилник за организацията и дейността на Народното събрание:</seg>
                    <seg xml:id="ParlaMint-BG_2014-10-27.seg505">„Народното събрание на основание чл. 73 и чл. 86, ал. 1 от Конституцията на Република България</seg>
                    <seg xml:id="ParlaMint-BG_2014-10-27.seg506">РЕШИ:</seg>
                    <seg xml:id="ParlaMint-BG_2014-10-27.seg507">1. Създава Временна комисия за изработване на проект на Правилник за организацията и дейността на Народното събрание в състав от 20 народни представители, от които: от Парламентарната група на ГЕРБ – 7 народни представители, от „БСП лява България” – 3 народни представители, от Движението за права и свободи – 3 народни представители, от Реформаторския блок – 2 народни представители, от Патриотичен фронт (НФСБ и ВМРО) – 2 народни представители, от Коалиция от партии „България без цензура” – 1 народен представител, от „Атака” – 1 народен представител, и от Коалиция „Алтернатива за българско възраждане” – 1 народен представител.</seg>
                    <seg xml:id="ParlaMint-BG_2014-10-27.seg508">2. Избира ръководство и състав на Временната комисия, както следва:</seg>
                    <seg xml:id="ParlaMint-BG_2014-10-27.seg509">Председател: ...</seg>
                    <seg xml:id="ParlaMint-BG_2014-10-27.seg510">Членове: ...</seg>
                    <seg xml:id="ParlaMint-BG_2014-10-27.seg511">3. Комисията се избира за срок от три седмици.”</seg>
                    <seg xml:id="ParlaMint-BG_2014-10-27.seg512">Постъпили са предложения от три политически сили от трибуната. Партия „Атака” писмено е предложила кандидатурата на господин Явор Нотев за член на комисията.</seg>
                    <seg xml:id="ParlaMint-BG_2014-10-27.seg513">От останалите политически сили – заповядайте, господин Йончев.</seg>
                </u>
                <u ana="#regular" n="85" who="#IontchevRumen" xml:id="ParlaMint-BG_2014-10-27.u85">
                    <seg xml:id="ParlaMint-BG_2014-10-27.seg514">Благодаря Ви, госпожо председател.</seg>
                    <seg xml:id="ParlaMint-BG_2014-10-27.seg515">Ние предлагаме Явор Хайтов за член на комисията.</seg>
                </u>
                <u ana="#chair" n="86" who="#TsachevaTsetska" xml:id="ParlaMint-BG_2014-10-27.u86">
                    <seg xml:id="ParlaMint-BG_2014-10-27.seg516">От Движението за права и свободи, заповядайте.</seg>
                </u>
                <u ana="#regular" n="87" who="#KardzhalievTuncher" xml:id="ParlaMint-BG_2014-10-27.u87">
                    <seg xml:id="ParlaMint-BG_2014-10-27.seg517">Уважаема госпожо Председател, уважаеми господин Премиер, уважаеми дами и господа министри! От името на парламентарната група Ви предлагам следните три имена за членове на комисията: господин Алиосман Имамов, господин Хамид Хамид и господин Четин Казак. Благодаря.</seg>
                </u>
                <u ana="#chair" n="88" who="#TsachevaTsetska" xml:id="ParlaMint-BG_2014-10-27.u88">
                    <seg xml:id="ParlaMint-BG_2014-10-27.seg518">От името на Реформаторския блок – госпожо Кунева.</seg>
                </u>
                <u ana="#regular" n="89" who="#KunevaMeglena" xml:id="ParlaMint-BG_2014-10-27.u89">
                    <seg xml:id="ParlaMint-BG_2014-10-27.seg519">Двама души от името на Реформаторския блок: Димитър Делчев и Петър Владиславов Славов, роден</seg>
                    <seg xml:id="ParlaMint-BG_2014-10-27.seg520">1975 г., юрист.</seg>
                </u>
                <u ana="#chair" n="90" who="#TsachevaTsetska" xml:id="ParlaMint-BG_2014-10-27.u90">
                    <seg xml:id="ParlaMint-BG_2014-10-27.seg521">Благодаря Ви. От „Атака”  – казахме.</seg>
                    <seg xml:id="ParlaMint-BG_2014-10-27.seg522">Заповядайте, господин Калфин.</seg>
                    <vocal type="interruption"><desc>(Реплики.)</desc></vocal>
                    <seg xml:id="ParlaMint-BG_2014-10-27.seg523">От името на Патриотичния фронт постъпиха писмено...</seg>
                </u>
                <u ana="#regular" n="91" who="#KalfinIvaylo" xml:id="ParlaMint-BG_2014-10-27.u91">
                    <seg xml:id="ParlaMint-BG_2014-10-27.seg524">Уважаема госпожо председател, предложението на Парламентарната група на АБВ е за народния представител господин Светослав Белемезов. Благодаря Ви.</seg>
                </u>
                <u ana="#chair" n="92" who="#TsachevaTsetska" xml:id="ParlaMint-BG_2014-10-27.u92">
                    <seg xml:id="ParlaMint-BG_2014-10-27.seg525">Благодаря.</seg>
                    <seg xml:id="ParlaMint-BG_2014-10-27.seg526">Постъпили са 20 кандидатури – толкова, колкото е проектът за решение на комисията. Тъй като не гласувахме първо проекта за самото решение, избързахме с номинирането на кандидатурите, откривам общ дебат по проекта за решение и по направените персонални кандидатури.</seg>
                    <seg xml:id="ParlaMint-BG_2014-10-27.seg527">Не виждам желаещи за изказване.</seg>
                    <seg xml:id="ParlaMint-BG_2014-10-27.seg528">Подлагам на гласуване Проекта на решение за избиране на Временна комисия за изработване на Проект на Правилник за организацията и дейността на Народното събрание, така както Ви запознах с него и с направените предложения от парламентарните групи, в това число и персонално за председател в лицето на господин Красимир Ципов.</seg>
                    <seg xml:id="ParlaMint-BG_2014-10-27.seg529">Режим на гласуване.</seg>
                    <seg xml:id="ParlaMint-BG_2014-10-27.seg530">Гласували 218 народни представители: за 217, против няма, въздържал се 1.</seg>
                    <seg xml:id="ParlaMint-BG_2014-10-27.seg531">Временната комисия за изработване на Проект на правилник е приета.</seg>
                    <seg xml:id="ParlaMint-BG_2014-10-27.seg532">Следва:</seg>
                    <seg xml:id="ParlaMint-BG_2014-10-27.seg533">ПРЕКРАТЯВАНЕ ПЪЛНОМОЩИЯТА НА НАРОДЕН ПРЕДСТАВИТЕЛ.</seg>
                    <seg xml:id="ParlaMint-BG_2014-10-27.seg534">Постъпило е заявление от господин Христо Иванов Белоев, в което се казва:</seg>
                    <seg xml:id="ParlaMint-BG_2014-10-27.seg535">„С Решение № 1317-НС от 10 октомври 2014 г. на ЦИК съм обявен за избран народен представител в Четиридесет и третото народно събрание.</seg>
                    <seg xml:id="ParlaMint-BG_2014-10-27.seg536">Няма да полагам клетва като народен представител и желая пълномощията ми като народен представител да бъдат прекратени”.</seg>
                    <seg xml:id="ParlaMint-BG_2014-10-27.seg537">Предлагам на Вашето внимание служебен Проект на решение за прекратяване пълномощията на народен представител:</seg>
                    <seg xml:id="ParlaMint-BG_2014-10-27.seg538">„Народното събрание на основание чл. 72, ал. 1, т. 1 и ал. 2 от Конституцията на Република България</seg>
                    <seg xml:id="ParlaMint-BG_2014-10-27.seg539">РЕШИ:</seg>
                    <seg xml:id="ParlaMint-BG_2014-10-27.seg540">Прекратява пълномощията на Христо Иванов Белоев като народен представител от 19. многомандатен изборен район – Русенски”.</seg>
                    <seg xml:id="ParlaMint-BG_2014-10-27.seg541">Мнения, становища – няма.</seg>
                    <seg xml:id="ParlaMint-BG_2014-10-27.seg542">Режим на гласуване.</seg>
                    <seg xml:id="ParlaMint-BG_2014-10-27.seg543">Гласували 204 народни представители: за 199, против 2, въздържали се 3.</seg>
                    <seg xml:id="ParlaMint-BG_2014-10-27.seg544">Предложението е прието.</seg>
                    <seg xml:id="ParlaMint-BG_2014-10-27.seg545">Няколко съобщения относно създаването на парламентарни групи.</seg>
                    <seg xml:id="ParlaMint-BG_2014-10-27.seg546">В Деловодството на Народното събрание са постъпили следните заявления от името на парламентарните групи.</seg>
                    <seg xml:id="ParlaMint-BG_2014-10-27.seg547">От името на Политическа партия ГЕРБ:</seg>
                    <seg xml:id="ParlaMint-BG_2014-10-27.seg548">„Уважаема госпожо Председател, на основание чл. 12 от Правилника за организацията и дейността на Народното събрание бе проведено общо събрание на народните представители, избрани от многомандатни избирателни райони с регистрация на Политическа партия ГЕРБ на проведените парламентарни избори на 5 октомври 2014 г.</seg>
                    <seg xml:id="ParlaMint-BG_2014-10-27.seg549">Събранието на избраните на 27 октомври 2014 г. реши:</seg>
                    <seg xml:id="ParlaMint-BG_2014-10-27.seg550">Образува Парламентарна група на народните представители, избрани с регистрация на ПП ГЕРБ на проведените на 5 октомври 2014 г. парламентарни избори.</seg>
                    <seg xml:id="ParlaMint-BG_2014-10-27.seg551">Името на парламентарната група е: „Парламентарна група на Политическа партия ГЕРБ”.</seg>
                    <seg xml:id="ParlaMint-BG_2014-10-27.seg552">Ръководството на парламентарната група е в състав: председател – Бойко Методиев Борисов, заместник-председатели – Цветан Генчев Цветанов и Красимир Любомиров Велчев, секретар – Цвета Вълчева Караянчева.”</seg>
                    <seg xml:id="ParlaMint-BG_2014-10-27.seg553">Приложен е препис от решението на групата с подписи на членовете й.</seg>
                    <seg xml:id="ParlaMint-BG_2014-10-27.seg554">По реда на постъпване на заявленията от политическите сили – от Коалиция „Патриотичен фронт – НФСБ и ВМРО”:</seg>
                    <seg xml:id="ParlaMint-BG_2014-10-27.seg555">„РЕШЕНИЕ</seg>
                    <seg xml:id="ParlaMint-BG_2014-10-27.seg556">на народните представители, избрани в Четиридесет и третото народно събрание от</seg>
                    <seg xml:id="ParlaMint-BG_2014-10-27.seg557">Коалиция „Патриотичен фронт – НФСБ и ВМРО” за създаване на парламентарна група</seg>
                    <seg xml:id="ParlaMint-BG_2014-10-27.seg558">На 26 октомври 2014 г. народните представители от коалицията решиха:</seg>
                    <seg xml:id="ParlaMint-BG_2014-10-27.seg559">Създават парламентарна група от 19 народни представители с наименование: „Патриотичен фронт”.</seg>
                    <seg xml:id="ParlaMint-BG_2014-10-27.seg560">Избират ръководство на парламентарната група в състав: председател – Валери Симеонов, заместник-председатели – Валентин Касабов, Искрен Веселинов и Полина Карастоянова, секретар на групата – Юлиан Ангелов”.</seg>
                    <seg xml:id="ParlaMint-BG_2014-10-27.seg561">Предлагат от името на парламентарната група, това вече е факт, за заместник-председател господин Красимир Каракачанов.</seg>
                    <seg xml:id="ParlaMint-BG_2014-10-27.seg562">Възлага се на ръководството на Парламента да извърши необходимите правни и фактически действия по регистрирането на парламентарната група в Народното събрание.</seg>
                    <seg xml:id="ParlaMint-BG_2014-10-27.seg563">Следващата по време в Деловодството заявка за образуване на парламентарна група е от Партия „Атака”, в която се казва, че „На 25 октомври 2014 г. се състоя заседание на народните представители, избрани на изборите, проведени на 5 октомври 2014 г. с листите на Партия „Атака”, които решиха: на основание чл. 12 и чл. 13 от Правилника за организацията и дейността на Народното събрание да образуват парламентарна група, наречена „Парламентарна група на Партия „Атака”.</seg>
                    <seg xml:id="ParlaMint-BG_2014-10-27.seg564">На същото заседание парламентарната група избра следното ръководство: председател – Волен Николов Сидеров, заместник-председатели – Десислав Славов Чуколов и Станислав Тодоров Станилов.”</seg>
                    <seg xml:id="ParlaMint-BG_2014-10-27.seg565">Съставът на парламентарната група е изписан с подписите на членовете й.</seg>
                    <seg xml:id="ParlaMint-BG_2014-10-27.seg566">Следващо по време в Деловодството е заявлението на Реформаторския блок, където се казва:</seg>
                    <seg xml:id="ParlaMint-BG_2014-10-27.seg567">„Днес, 17 октомври 2014 г. ние, народните представители в Четиридесет и третото народно събрание, избрани от Коалиция от партии „Реформаторски блок”, поименно упоменати, взехме следното</seg>
                    <seg xml:id="ParlaMint-BG_2014-10-27.seg568">РЕШЕНИЕ:</seg>
                    <seg xml:id="ParlaMint-BG_2014-10-27.seg569">Създаваме парламентарна група на Коалиция от партии „Реформаторски блок” в Четиридесет и третото народно събрание”.</seg>
                    <seg xml:id="ParlaMint-BG_2014-10-27.seg570">Тук има повече решения…</seg>
                    <seg xml:id="ParlaMint-BG_2014-10-27.seg571">И протоколът от общото събрание на Парламентарната група „Реформаторски блок” от 26 октомври 2014 г.:</seg>
                    <seg xml:id="ParlaMint-BG_2014-10-27.seg572">„В присъствието на членовете на парламентарната група, при обявен дневен ред, е прието следното</seg>
                    <seg xml:id="ParlaMint-BG_2014-10-27.seg573">РЕШЕНИЕ:</seg>
                    <seg xml:id="ParlaMint-BG_2014-10-27.seg574">Избира двама съпредседатели на Парламентарната група на Реформаторския блок, както следва: Меглена Кунева и Радан Кънев”.</seg>
                    <seg xml:id="ParlaMint-BG_2014-10-27.seg575">В следваща точка от решението на този протокол са избрани четирима заместник-председатели на Парламентарната група на Реформаторския блок, както следва: Борислав Великов, Борислав Миланов, Корман Исмаилов и Николай Ненчев.</seg>
                    <seg xml:id="ParlaMint-BG_2014-10-27.seg576">За секретар на Парламентарната група на Реформаторския блок е избран Димитър Делчев, който е предложен и вече е избран и за секретар на Народното събрание.</seg>
                    <seg xml:id="ParlaMint-BG_2014-10-27.seg577">Тук има и други решения, които са извън тези, които подлежат на съобщаване по настоящия ред.</seg>
                    <seg xml:id="ParlaMint-BG_2014-10-27.seg578">Следващата по време заявка за създадена парламентарна група е от името на Коалиция АБВ – „Алтернатива за Българско възраждане”. В нея се казва, че на 27 октомври 2014 г. народните представители на Коалиция АБВ – „Алтернатива за Българско възраждане”, са провели общо събрание със следните решения:</seg>
                    <seg xml:id="ParlaMint-BG_2014-10-27.seg579">„1. Образуват парламентарна група на народните представители, избрани с листата на Коалиция АБВ – „Алтернатива за Българско възраждане”, на проведените на 5 октомври 2014 г. избори за народни представители в Четиридесет и третото Народно събрание.</seg>
                    <seg xml:id="ParlaMint-BG_2014-10-27.seg580">Наименованието на парламентарната група е Парламентарна група АБВ.</seg>
                    <seg xml:id="ParlaMint-BG_2014-10-27.seg581">Ръководството на парламентарната група е в състав: председател – Ивайло Георгиев Калфин; заместник-председатели – Борислав Михайлов Борисов, Михо Димитров Михов; ковчежник – Иван Славов Иванов.</seg>
                    <seg xml:id="ParlaMint-BG_2014-10-27.seg582">Възлага се на председателя да извърши необходимите правни и фактически действия по регистрация в регистъра на Народното събрание.”</seg>
                    <seg xml:id="ParlaMint-BG_2014-10-27.seg583">Следва уведомлението от партия Движение за права и свободи:</seg>
                    <seg xml:id="ParlaMint-BG_2014-10-27.seg584">„Днес, 27 октомври 2014 г., се проведе заседание на народните представители от Политическа партия Движение за права и свободи със следния дневен ред и приети решения:</seg>
                    <seg xml:id="ParlaMint-BG_2014-10-27.seg585">Избира ръководство на Парламентарната група на Движението за права и свободи в състав: председател на групата – господин Лютви Ахмед Местан; заместник-председатели – Тунчер Мехмедов Кърджалиев, Ферихан Илиязова Ахмедова, Станислав Димитров Анастасов.”</seg>
                    <seg xml:id="ParlaMint-BG_2014-10-27.seg586">За секретар на Парламентарната група на Движението за права и свободи групата е избрала господин Четин Хюсеин Казак.</seg>
                    <seg xml:id="ParlaMint-BG_2014-10-27.seg587">Предложението от БСП лява коалиция...</seg>
                    <vocal type="interruption"><desc>(Шум и реплики.)</desc></vocal>
                    <seg xml:id="ParlaMint-BG_2014-10-27.seg588">Лява България, извинете ме.</seg>
                    <seg xml:id="ParlaMint-BG_2014-10-27.seg589">Решение от 21 октомври 2014 г.:</seg>
                    <seg xml:id="ParlaMint-BG_2014-10-27.seg590">„На основание чл. 41, т. 2 от Устава на БСП и Раздел ІІІ от Договора на Коалиция БСП лява България общото събрание на народните представители</seg>
                    <seg xml:id="ParlaMint-BG_2014-10-27.seg591">Р Е Ш И:</seg>
                    <seg xml:id="ParlaMint-BG_2014-10-27.seg592">Образува Парламентарна група на народните представители, избрани с листата на Коалиция от партии „БСП лява България” на проведените на 5 октомври 2014 г. избори за Четиридесет и трето Народно събрание.</seg>
                    <seg xml:id="ParlaMint-BG_2014-10-27.seg593">Името на парламентарната група е „БСП лява България”.</seg>
                    <seg xml:id="ParlaMint-BG_2014-10-27.seg594">По т. 2 от решението: избира за председател на Парламентарната група „БСП лява България” господин Михаил Райков Миков.</seg>
                    <seg xml:id="ParlaMint-BG_2014-10-27.seg595">За заместник-председатели са избрани господин Ангел Петров Найденов, господин Атанас Тодоров Мерджанов и госпожа Корнелия Петрова Нинова, както и трима секретари на групата: господин Желю Иванов Бойчев, господин Кристиан Иванов Вигенин и господин Чавдар Георгиев Георгиев.</seg>
                    <seg xml:id="ParlaMint-BG_2014-10-27.seg596">Приложен е списък с подписите на групата.</seg>
                    <seg xml:id="ParlaMint-BG_2014-10-27.seg597">Постъпило е предложение от Решение за образуване на Парламентарна група „Български демократичен център”:</seg>
                    <seg xml:id="ParlaMint-BG_2014-10-27.seg598">„Днес, 27 октомври 2014 г., се проведе заседание на народните представители от Парламентарната група „Български демократичен център”, където са взети следните решения:</seg>
                    <seg xml:id="ParlaMint-BG_2014-10-27.seg599">Ръководството на парламентарната група с наименование „Български демократичен център” е в следния състав:</seg>
                    <seg xml:id="ParlaMint-BG_2014-10-27.seg600">Председател – господин Светлин Димитров Танчев;</seg>
                    <seg xml:id="ParlaMint-BG_2014-10-27.seg601">Заместник-председатели – Кънчо Янев Филипов и Румен Маринов Йончев;</seg>
                    <seg xml:id="ParlaMint-BG_2014-10-27.seg602">Секретар – Стефан Георгиев Кенов.”</seg>
                    <seg xml:id="ParlaMint-BG_2014-10-27.seg603">Мисля, че всички парламентарни групи са обявили в Деловодството образуването си. По надлежния ред е съобщено в пленарната зала, и с това отиваме към приключване на днешното пленарно заседание.</seg>
                    <seg xml:id="ParlaMint-BG_2014-10-27.seg604">Преди това две съобщения:</seg>
                    <seg xml:id="ParlaMint-BG_2014-10-27.seg605">След края на заседанието каня всички народни представители за обща снимка на южния вход и чаша шампанско.</seg>
                    <seg xml:id="ParlaMint-BG_2014-10-27.seg606">Следващото редовно пленарно заседание е в сряда, 29 октомври 2014 г., от 9,00 ч., с дневен ред, който ще се формира по правилата на действащия временно, към днешна дата, Правилник за организацията и дейността на Народното събрание от Четиридесет и второто Народно събрание – Председателски съвет с членове и участници в него: заместник-председателите и председателите на парламентарните групи в сряда, 29 октомври 2014 г., 8,30 ч.</seg>
                    <seg xml:id="ParlaMint-BG_2014-10-27.seg607">Закривам пленарното заседание.</seg>
                    <kinesic type="ringing"><desc>(Звъни. Ръкопляскания.)</desc></kinesic>
                </u>
            </div>
        </body>
    </text>
</TEI>