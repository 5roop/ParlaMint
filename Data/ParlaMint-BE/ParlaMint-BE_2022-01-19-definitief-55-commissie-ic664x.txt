ParlaMint-BE_2022-01-19-definitief-55-commissie-ic664x.u1	Vooreerst een goed jaar toegewenst, mijnheer de staatssecretaris! Het zou mooi zijn mochten we de asielcrisis onder controle kunnen krijgen. En het zou helemaal mooi zijn mocht er op Europees vlak het een en ander in beweging komen, voor Europa, voor de bevolking, voor België en voor de regering. Uiteraard is dat laatste voor mezelf niet echt een prioriteit. Ik heb een aantal vragen over iets wat mij intrigeerde. Een artikel in de krant De Tijd van midden december, van de hand van mevrouw Sarah Lamote, met als kop "Mahdi weigerde duizenden slaapplaatsen voor asielzoekers" trok mijn aandacht. Het artikel gaat in op het aanbod van plaatsen in verschillende fases. Mevrouw De Block heeft in het kader van de asielopvang een aantal tenders uitgeschreven om ook private partners te kunnen betrekken bij het aanbieden van asielopvang. Het gaat in totaal om 5.000 plaatsen die zijn aangeboden. Voor zover ik heb begrepen is de aanbesteding indertijd uitgeschreven door mevrouw De Block, maar hebt u die in het voorjaar stilgelegd. In de allerlaatste fase hebt u beslist daar niet mee verder te gaan. Alles werd stopgezet, zonder al te veel communicatie. Te uwer verdediging verwijst u naar een negatief advies van de inspecteur van Financiën en naar een negatief advies van de minister van Begroting. Zo heb ik het begrepen. U zat toen in een periode van luxe, want in het voorjaar van 2021 was er geen asielcrisis, geen nood aan extra plaatsen. Integendeel, alles verliep smooth and easy. Nu zit u natuurlijk in een heel andere situatie. Dan maakt het feit dat er 5.000 plaatsen verloren zijn gegaan het wel extra zuur. Het komt nu als een boemerang terug naar u dat men niet is doorgegaan met de tender die al twee jaar liep en zich in de allerlaatste fase bevond. Kunt u daar enige toelichting bij geven? U hebt ook heel hevig gereageerd op Twitter. Dat is uw temperament. Ik hou van mensen met temperament, dat is dus zeker het probleem niet. Zo zijn er wel meer in de politiek. Dat geeft kleur en zo is een en ander tenminste duidelijk. U hebt gezegd dat het fake news is en dat de informatie niet correct zou zijn. Ik had dus graag enige toelichting over de stand van zaken gekregen. Mevrouw De Block heeft de aanzet gegeven om met private partners te werken in de asielopvang. Dat is misschien wel wat ideologisch, dat geef ik toe, maar het is ook principieel. Ik heb dit voortgezet en heb er zowel positieve als negatieve ervaringen mee opgedaan. Ook met de ngo's heb ik echter zowel positieve als negatieve ervaringen op het vlak van opvang. In een divers pallet van opvang vind ik dat de private partners hun plaats moeten kennen. Ik heb de indruk dat dit principe onder druk staat. Ik heb de indruk dat deze regering dat eigenlijk niet meer ziet zitten. Naast de toelichting bij de stand van zaken, wil ik u ook zeker vragen wat uw visie is op de private partners in het hele opvangnetwerk. Staat u daarachter of vindt u het eigenlijk geen meerwaarde? Dat is ook wat de private partners willen weten, met name waar dit verhaal eigenlijk naartoe gaat.
ParlaMint-BE_2022-01-19-definitief-55-commissie-ic664x.u2	Al maandenlang is deze regering op zoek naar bijkomende opvangcapaciteit voor asielzoekers. Eind november verscheen er een artikel in De Tijd waaruit blijkt dat u, staatssecretaris Mahdi, een opvangaanbod van grotendeels private partners hebt afgewezen. Daarop beweerde u dat de journaliste van De Tijd desinformatie zou hebben verspreid. Klopt het dat u dat aanbod hebt geweigerd? Zo ja, waarom? Waarop is uw bewering gebaseerd dat de journaliste desinformatie zou verspreiden?
ParlaMint-BE_2022-01-19-definitief-55-commissie-ic664x.u65	Monsieur le secrétaire d'État, on entre dans des enjeux qui vont bien au-delà de la Belgique. Les négociations ont lieu avec le gouvernement libyen alors que celui-ci n'a aucune légitimité démocratique. Tous les Libyens vous le diront. D'ailleurs, la communauté internationale le reconnaît elle-même puisqu'elle appelle à des élections depuis quelques mois. Des rapports nous parviennent presque toutes les semaines, qui montrent que les enfants sont violés par dizaines tous les jours et qu'on pratique encore l'esclavage en 2022 en Libye. Et les États membres s'inquiètent de la hausse des arrivées! C'est désespérant. Je pense que cela montre, malheureusement, la faiblesse du projet politique de l'Union européenne sur une migration humaine. Je vous remercie toutefois pour vos réponses.
ParlaMint-BE_2022-01-19-definitief-55-commissie-ic664x.u66	We zijn daarmee aan het einde gekomen van onze werkzaamheden voor vandaag. Hartelijk dank voor uw aanwezigheid, mijnheer de staatssecretaris. Er blijven nog een twintigtal vragen onbeantwoord. In een volgende vergadering moeten we misschien wat meer tijd nemen om die beantwoord te krijgen. Ik dank iedereen voor zijn of haar aanwezigheid.
