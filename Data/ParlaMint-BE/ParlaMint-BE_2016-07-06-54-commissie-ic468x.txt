ParlaMint-BE_2016-07-06-54-commissie-ic468x.u1	[[Le président:]] Les questions n°s 12619 et 12627 de M. Pivin sont transformées en questions écrites.
ParlaMint-BE_2016-07-06-54-commissie-ic468x.u2	De heer Van Hecke is afwezig.
ParlaMint-BE_2016-07-06-54-commissie-ic468x.u39	[[10.03 Sophie De Wit (N-VA):]] Mijnheer de minister, wij zien aan de cijfers dat door de samenwerking tussen u en collega Francken er inderdaad al heel wat personen uit de gevangenis zijn gehaald om hun straf in het thuisland uit te zitten. Als de maatregel daarin past, dan vind ik dat al een heel ander verhaal. Als het echter niet zo zou zijn, vind ik dat wel moeilijk met het oog op de strafuitvoering. Ik vind dat men daarin duidelijk moet zijn. Er moet een geloofwaardige strafuitvoering gebeuren. Ik vond het heel moeilijk om te zien dat mensen opeens vroeger werden vrijgelaten. Bovendien denk ik ook dat het niet zo evident is voor de griffies en de gevangenissen om al die einddata opnieuw te moeten bekijken. Ik ben blij dat dit een tijdelijke maatregel is. Enerzijds begrijp ik dat de situatie in de gevangenissen moeilijk geweest is en nog steeds moeilijk is, anderzijds is er nog altijd zoiets als bestraffing en strafuitvoering. Wij mogen natuurlijk niet de straffen verminderen omdat wij de vereiste infrastructuur niet kunnen aanbieden; dat lijkt mij niet het juiste signaal. Ik ben wel blij met de context die u geschetst hebt.
ParlaMint-BE_2016-07-06-54-commissie-ic468x.u40	(Op vraag van de minister dienen in het verslag van de commissie voor de Justitie van 29 juni 2016 (C459), pagina 9, linkse kolom, zesde alinea, eerste zin, de woorden ‘’maison d’arrêt’’ gelezen te worden als ‘’maison de peine’’.)
