ParlaMint-LT_2015-10-20-seimas-435-1.u1	Gerbiamieji kolegos, vakarinis posėdis. Registracija. Prašom registruotis. Užsiregistravo kol kas 32 Seimo nariai. [[Gongas]]
ParlaMint-LT_2015-10-20-seimas-435-1.u2	Pirmasis vakarinio posėdžio darbotvarkės klausimas - Suskystintų gamtinių dujų terminalo įstatymo kai kurių straipsnių pakeitimo įstatymo projektas Nr. XIIP-3556(2). Kviečiame energetikos ministrą R. Masiulį. Prašom, ministre. Pateikimas.
ParlaMint-LT_2015-10-20-seimas-435-1.u336	Dėl A. Vorobjovo peticijos. Rugsėjo 20 d. komisija išnagrinėjo A. Vorobjovo peticiją ir priėmė sprendimą atmesti pateiktą pasiūlymą suvienodinti sąlygas žvejoti nemokamai tiek asmenims, gaunantiems valstybinio socialinio draudimo senatvės pensijas, tiek asmenims, gaunantiems valstybines pareigūnų ir karių pensijas. Komisija šį sprendimą priėmė atsižvelgusi į Aplinkos ministerijos, Socialinės apsaugos ir darbo ministerijos išsakytas nuomones ir mano, kad šio siūlymo tenkinimas galimai pažeistų konstitucinį asmenų lygiateisiškumo principą kitų darbingų asmenų atžvilgiu. Prašau pritarti komisijos išvadai ir priimti protokolinį nutarimą atmesti pareiškėjo pasiūlymą, kaip siūlo pareiškėjas.
ParlaMint-LT_2015-10-20-seimas-435-1.u337	Kolegos, ar galime bendru sutarimu sutarti, kad atmestume, pritartume komisijos?.. Negalime. Balsuojame. Kas pritariate Peticijų komisijos sprendimui atmesti, balsuojate už, kas turite kitą nuomonę, balsuojate prieš arba susilaikote. [[Balsai salėje]] Balsavo 37 Seimo nariai: už - 33, susilaikė 4. Taigi Peticijų komisijos sprendimui yra pritarta. Kolegos, 2015 m. spalio 20 d. vakarinį posėdį skelbiu baigtą. Užsiregistravote balsuodami. Ačiū. [[Balsai salėje]] [[Gongas]]
