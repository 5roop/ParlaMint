ParlaMint-HU_2016-05-09-interpellation-IC7_10331	[[KISS LÁSZLÓ (MSZP):]] Köszönöm a szót, elnök úr. Tisztelt Ház! Borítékolható, hogy nem fogunk abban egyetérteni, hogy minél sokszínűbb a tankönyvpiac, minél több tankönyv áll rendelkezésre a pedagógusoknak, annál sokszínűbb a pedagógiai kultúra. Én magam ezt vallom; sajnos azonban önök nem. Önök nem, mert szétverték a tankönyvpiacot, megszüntették azt a sokszínűséget, amely jellemezte a magyar tankönyvek rendszerét, és ezzel sírba szállt a magyar szabad tankönyvválasztás is.A tankönyvterjesztést egy központi vízfejre, a Kellóra bízták, míg a végeken küzdő pedagógusok, akiknek nem munkaköri kötelezettségük egyébként tankönyvterjesztés, gyakorlatilag minimális bérért, kiszolgáltatott helyzetben végzik ezt a munkát. A pedagógustüntetések legfontosabb követelése ezért a szabad tankönyvválasztás volt, és ha már a közvélemény-kutatásoknál tartunk, az önök reprezentatívnak mondott közvélemény-kutatója is azt mondta, hogy bizony ebben a kérdésben a társadalom többsége a szabad tankönyvválasztást támogatja.A tankönyvválasztásról és a tankönyvekről szóló jogszabályokat az elmúlt időszakban folyamatosan változtatták. Ezek hiányosak, sokszor érthetetlenek, nehezen követhetők mindenki számára, főleg azok számára, akiknek a napi munkája kellene hogy legyen, hogy ezeket betartsák, betartassák. Folyamatosan, minden évben változtatták a tankönyvrendelés feltételeit is. Most is hallhatunk arról, hogy a tankönyv-monopóliumot tovább és tovább nyomják, miközben érthetetlen ez a dolog, mert semmiféle eredmény nem köthető hozzá.Jelenleg is az a rendszer, hogy fenntartják önök a kísérletinek mondott tankönyvek rendszerét, ami nagyon érdekes, mert gyakorlatilag azóta kísérletiek, amióta évek óta farigcsálják a tankönyvpiac rendszerét. Nem tudhatjuk azonban, hogy ezeknek a kísérleteknek, amelyeket természetesen önök a gyermekeken, a közoktatáson végeznek, mi is az eredménye. Annyira jók ezek a kísérleti tankönyvek, hogy véglegesíteni kell őket? Ha igen, akkor miért kísérletiek? Mik ennek a tapasztalatai? Hirdetik azt is, hogy a gyermekek közül nagyon sokan részesülnek ingyenesen tankönyvekből. Én magam dicséretesnek tartom ezt a kormányzati célt, és támogatnám is, ha így lenne. Azonban a valóság az, hogy azok a tankönyvcsomagok, amelyek megvásárlására kényszerítik a szabad választás hiányában a gyermekeket, távol vannak árban attól az összegtől, amelyet támogatnak. Éppen ezért a szabad tankönyvválasztás hiánya ettől a lehetőségtől is megfosztja az embereket, hogy ingyenesen juthassanak tankönyvekhez.Tisztelt Államtitkár Úr! Szeretném kérdezni a következőket. Miért nem dönthetnek a pedagógusok valójában arról, hogy milyen tankönyveket választanak [[Az elnök a csengő megkocogtatásával jelzi az idő leteltét.]] Nyilván az egy vagy két tankönyvről való döntés nem tekinthető valóban döntésnek. Miért nem bíznak meg bennük? Miért kísérleteznek a gyermekeken? Mikor állítják vissza a tankönyvválasztás szabadságát? Köszönöm, hogy meghallgattak [[Taps az MSZP soraiban.]]
ParlaMint-HU_2016-05-09-interpellation-IC7_10493	[[SZILÁGYI GYÖRGY (Jobbik):]] Köszönöm szépen a szót, elnök úr. Tisztelt Államtitkár Úr! 2014. április 1-jén a Miniszterelnökség közzétette az átláthatatlan tulajdonosi szerkezetű, azonban ennek ellenére is EU-támogatásban részesített cégek listáját. Amint azt ön is tudja, a vonatkozó jogszabályok szerint az átláthatatlan társaságok támogatásban részesítése törvénytelen, ahogyan törvénytelen az ilyen gazdálkodó szervezetek részére teljesített bármilyen kifizetés is. A közérthetőség kedvéért az elmúlt hetekben bemutattam a Montana Kft., valamint a Szaktudás Kiadó Ház Zrt. esetét, mindkét társaság milliárdos értékben nyert el és nyer el ma is közbeszerzéseket úgy, hogy éppen olyan átláthatatlan tulajdonosi szerkezettel bírnak most is, mint korábban. Mivel azonban a súlyos törvénytelenségek sorozatára érdemben válaszolni nem tudtak, az elkövetett hibákat nem ismerték be, illetve az esetek kivizsgálását sem ígérték, kénytelen vagyok a visszaélések sorát tovább folytatni.A mai napon a Pentamen Kft. esetét mutatom be, hátha előbb vagy utóbb felismerik, hogy valamit tenniük kell a törvénytelenségek, a súlyos törvénytelenségek kivizsgálása érdekében. Tehát a Pentamen Kft.-t a Gyurcsány-, Bajnai-kormányok után önök is vissza nem térítendő EU-támogatásban részesítették, jogellenesen. De a cég még azok után is, hogy homlokára került a Miniszterelnökség általi offshore billog, továbbra is dúskál az állami, önkormányzati megrendelésekben. Szerződött vele az EMMI tulajdonosijog-gyakorlásába tartozó Markhot Ferenc Oktatókórház és Rendelőintézet 2015-2016-ban is, ráadásul mindkét alkalommal hirdetmény nélküli tárgyalásos eljárás keretében, ami azt jelenti, hogy direkt az offshore céget kérték fel az ajánlattételre. Ráadásul az egyik szerződés ellenértéke nettó 24 millió 950 ezer forint volt, azaz éppen 50 ezer forinttal maradt el a 25 millió forintos értékhatártól, hogy ne kelljen nyílt eljárást alkalmazni (Dúró Dóra: Szégyen!) Kérdezem ezért államtitkár urat, hogy miképpen fordulhat elő, hogy az egyes költségvetési szervek egy Seychelle-szigeteki hátterű offshore cég zsebeit tömik, ráadásul úgy, hogy a céget önök egyszer már hivatalosan is átláthatatlannak minősítették (14.30)Miután elkészült a 260 offshore szervezetet tartalmazó lista, intézkedtek-e arról, hogy ezek a cégek valóban kizárásra kerüljenek az állami megrendelésekből? Meddig kell sorolnom a súlyosan rendszerhibára utaló törvénysértéseik bemutatását ahhoz, hogy végre átfogó vizsgálatot indítsanak, illetve a kormány és a háttérintézményeik felhagyjanak a további törvénysértésekkel? Természetesen ismételten arra is kérném, hogy amennyiben mégis tudja, hogy ki vagy kik állnak e mögött a páratlan sikerű cég mögött, amelyet a Gyurcsány-, Bajnai-kormányok és az önök kormányai is láthatóan tenyérből etetnek, úgy ossza meg ezeket a neveket most is itt a teljes közvéleménnyel.Várom válaszát, és kérem, ne mellébeszéljen, hanem arról beszéljen, amit itt felteszek önöknek! Mikor szüntetik meg a törvénysértéseket [[Taps a Jobbik soraiban.]]
ParlaMint-HU_2016-05-09-urgent_question-AC7_10615	[[DR. MENGYI ROLAND (Fidesz):]] Köszönöm a szót, elnök úr. Tisztelt Államtitkár Úr! Az, hogy a kormány benyújtotta a Ház elé az adótörvényeket, jó alkalom arra, hogy megfelelő távlatból számot vessünk az elmúlt több mint egy évtized adópolitikájával, tanulságos ugyanis visszaemlékezni azokra a szocialista kormányok alatti adóemelésekre, amelyeket talán sokan már elfelejtettek, és tanulságos megfigyelni, hogyan próbálták a szocialisták, ha lehetett, ha tehették, szinte minden évben növelni a családok terheit. Már rögtön 2003-ban elkezdték, emelték a társasági adót, 5 százalékkal drágultak a gyógyszerek és a tankönyvek. Majd 2005-ben ugyanígy folytatták: eltörölték, illetve csökkentették a többgyermekes családok adókedvezményét; csökkentették a társasági adókedvezményt is a hátrányos kistérségekben működő vállalkozásoknál - hangsúlyozom, ezt a lépést egy baloldali kormány lépte meg; a normál áfakulcsot a 2006-os választások előtt 25 százalékról 20 százalékra csökkentették, ám a választásokat követően eltörölték a kedvezményes 15 százalékos kulcsot, így számos termék ezáltal a 20 százalékos áfakulcs alá került; hamarosan mindezt a normál áfakulcs további 5 százalékos növelésével fejelték meg. Ezzel szemben a polgári kormány 2010-től kezdve első intézkedései között csökkentette a társasági adót 19-ről 10 százalékra, emellett ismét a családok váltak az adórendszer nyerteseivé: ma minél több gyermeket vállal valaki, annál nagyobb adókedvezményt kap. A rendszernek köszönhetően az elmúlt négy évben mintegy 800 milliárd forint maradt a magyar családoknál, 1,1 millió embernek csökkent az adója, ezen belül pedig 300 ezer embernek egyáltalán nem kell adót fizetnie. Fontos továbbá az is, hogy az egyenes ági rokonok és házastársak közötti vagyonmozgások szintén a polgári kormány időszakában váltak illetékmentessé. Az adórendszerrel összefüggésben továbbra is támogatjuk azt a célt, hogy a gyermekeket nevelő családok, munkavállalók adóterheit alacsonyan tartsuk, csökkentsük. Kérdezem az államtitkár urat, mit kíván tenni a kormány a következő adóévben [[Taps a kormánypártok soraiban.]]
ParlaMint-HU_2016-05-09-urgent_question-AC7_10616	[[MANNINGER JENŐ (Fidesz):]] Tisztelt Elnök Úr! Köszönöm a szót. Tisztelt Ház! Tisztelt Képviselőtársaim! A múlt héten pénteken hozta nyilvánosságra a legfrissebb, hazánkról szóló országjelentését az OECD, amely több tekintetben értékelte Magyarország gazdasági teljesítményét. Felmerül a kérdés az értékelést olvasva, jó úton járunk-e, hiszen 2010-től nemcsak gazdaságpolitikánkban, hanem valamennyi ágazati politikánkban is egy teljes körű szemléletváltást hajtottunk végre, és minden erőnkkel azon voltunk, hogy a Gyurcsány-Bajnai-korszak szocialista-szabad demokrata kormányai idején csődközeli állapotba sodort országot kihúzzuk az árokból és mielőbb növekedési pályára állítsuk [[Zaj, mozgás. - Számos képviselő elhagyja a termet.]] Ezt a kérdést nyilván sokféle szempontból lehet vizsgálni, de egy biztos: azért, amilyen változtatásokat végrehajtottunk az elmúlt években, kaptunk hideget-meleget a brüsszeli bürokratáktól kezdve egészen a hazai ellenzékig. Nem is volt ez meglepő számunkra, hiszen a polgári kormány az első pillanattól fogva egyértelművé tette mindenki számára, hogy a magyar családok oldalára ál [[Folyamatos zaj. - Az elnök megkocogtatja a csengőt.]] , ellentétben azon Gyurcsány-Bajnai-kormányokkal, akik a sorozatos rezsiáremelések, adóemelések mellett még egy teljes havi bérüket is elvették az embereknek. Az OECD főtitkára a múlt héten pozitívan értékelte a 2010 és 2015 közötti időszakot, a gazdasági növekedés megteremtését. Teljesen egyértelmű volt számára…
