<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="et" xml:id="ParlaMint-EE_2013-05-09" ana="#reference">
  <teiHeader>
    <fileDesc>
      <titleStmt>
        <title xml:lang="en" type="main">Estonian parliamentary corpus ParlaMint-EE, 2013-05-09 [ParlaMint SAMPLE]</title>
        <title xml:lang="en" type="sub">XII Parliament term, V Session, Plenary Assembly regular meeting on Thursday, 09.05.2013, 10:00</title>
        <title xml:lang="et" type="sub">XII Riigikogu, V Istungjärk, täiskogu korraline istung Neljapäev, 09.05.2013, 10:00</title>
        <meeting ana="#parla.uni #parla.sitting" n="2013-05-09">2013-05-09</meeting>
        <meeting ana="#parla.uni #parla.session" n="rs5">V regular session</meeting>
        <meeting ana="#parla.uni #parla.term #parliament.RK12">XII Riigikogu</meeting>
        <respStmt>
          <persName>Martin Mölder</persName>
          <persName>Neeme Kahusk</persName>
          <persName>Kadri Vider</persName>
          <resp xml:lang="en">Data retrieval and conversion to Parla-CLARIN TEI XML</resp>
        </respStmt>
        <funder>
          <orgName xml:lang="et">CLARIN ERIC teadustaristu</orgName>
          <orgName xml:lang="en">CLARIN ERIC research infrastructure</orgName>
        </funder>
      </titleStmt>
      <editionStmt>
        <edition>2.1</edition>
      </editionStmt>
      <extent>
        <measure quantity="10" unit="speeches" xml:lang="en">10 speeches</measure>
        <measure quantity="1000" unit="words" xml:lang="en">1000 words</measure>
      </extent>
      <publicationStmt>
        <publisher>
          <orgName xml:lang="et">CLARIN ERIC teadustaristu</orgName>
          <orgName xml:lang="en">CLARIN ERIC research infrastructure</orgName>
        </publisher>
        <idno subtype="handle" type="URI">http://hdl.handle.net/11356/1431</idno>
        <availability status="free">
          <licence>http://creativecommons.org/licenses/by/4.0/</licence>
          <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
        </availability>
        <date when="2023-01-04">2023-01-04</date>
      </publicationStmt>
      <sourceDesc>
        <bibl>
          <title type="main" xml:lang="et">Riigikogu stenogrammid</title>
          <idno type="URI">https://stenogrammid.riigikogu.ee/et/201609261500</idno>
        </bibl>
      </sourceDesc>
    </fileDesc>
    <encodingDesc>
      <projectDesc>
        <p xml:lang="en">
          <ref target="https://www.clarin.eu/content/parlamint">ParlaMint</ref>
        </p>
      </projectDesc>
      <tagsDecl>
        <namespace name="http://www.tei-c.org/ns/1.0">
          <tagUsage gi="text" occurs="1"/>
        </namespace>
      </tagsDecl>
    </encodingDesc>
    <profileDesc>
      <settingDesc>
        <setting>
          <name type="org">Riigikogu</name>
          <name type="address">Lossi plats 1a</name>
          <name type="city">Tallinn</name>
          <name type="country" key="EE">Estonia</name>
          <date ana="#parla.meeting" when="2013-05-09">2013-05-09</date>
        </setting>
      </settingDesc>
    </profileDesc>
  </teiHeader>
  <text ana="#reference">
    <body>
      <div type="debateSection">
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2013-05-09_U1" ana="#deputy_chair">
          <seg xml:id="ParlaMint-EE_2013-05-09_U1-P1">Head ametikaaslased, tere hommikust! Lubage mul kõigile soovida ilusat Euroopa päeva! Alustame Riigikogu täiskogu V istungjärgu 13. töönädala neljapäevast istungit. Kõigepealt palun kõnetooli neid Riigikogu liikmeid, kes soovivad üle anda eelnõusid või arupärimisi. Marianne Mikko, palun!</seg>
        </u>
        <note type="speaker">Marianne Mikko</note>
        <u who="#m_mikko_19610926" xml:id="ParlaMint-EE_2013-05-09_U2" ana="#regular">
          <seg xml:id="ParlaMint-EE_2013-05-09_U2-P1">Lugupeetud eesistuja! Austatud kolleegid! Täna, Euroopa päeval, mil me räägime rohkem kui tavaliselt euroopalikest väärtustest, on mul au anda Riigikogu Sotsiaaldemokraatliku Erakonna fraktsiooni nimel üle soolise võrdõiguslikkuse seaduse muutmise seaduse eelnõu.</seg>
          <seg xml:id="ParlaMint-EE_2013-05-09_U2-P2">Üheksa aastat tagasi jõustus soolise võrdõiguslikkuse seadus. Selle üks paragrahv kohustab valitsust kinnitama soolise võrdõiguslikkuse nõukogu koosseisu. Ent mida pole, seda pole. Poolteist aastat tagasi saatis õiguskantsler Indrek Teder sotsiaalministrile märgukirja, milles tõdeb, et soolise võrdõiguslikkuse seaduse § 24 sätestab nõukogu moodustamise kohustuse. Kohustuse mittejärgimine on seaduse mittetäitmine. Vastuses õiguskantslerile nõustus sotsiaalminister, et alalise nõukogu olemasolu tagaks vajalike teadmiste ja oskustega inimeste püsiva koostöö soolise võrdõiguslikkuse seaduse eesmärkide täitmisel. Sotsiaalminister lubas, et selle nõukogu moodustamise korraldus esitatakse Vabariigi Valitsusele kinnitamiseks hiljemalt 2012. aasta teise kvartali lõpuks. Mida pole, seda pole!</seg>
          <seg xml:id="ParlaMint-EE_2013-05-09_U2-P3">Valitsuse ignorantsus sunnib Riigikogu, seega meid kõiki tegema tõhusamat parlamentaarset järelevalvet soolise võrdõiguslikkuse seaduse rakendamise üle. Seetõttu soovitakse eelnõuga luua soolise võrdõiguslikkuse nõukogu asemel Riigikogu soolise võrdõiguslikkuse erikomisjon. Oleme veendunud, et Riigikogu soolise võrdõiguslikkuse erikomisjon tugevdab ja süvendab demokraatiat ning aitab loodetavasti üle saada ühiskonnas Sosnovski karuputkena vohavast soolisest ebavõrdsusest. Sotsiaaldemokraadid usuvad, et parlament tahab ja suudab naiste olukorda meie riigis parandada. Ilusat Euroopa päeva meile kõigile! Aitäh!</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2013-05-09_U3" ana="#deputy_chair">
          <seg xml:id="ParlaMint-EE_2013-05-09_U3-P1">Aitäh! Palun Riigikogu kõnetooli Aadu Musta! Head ametikaaslased, ma palun saalis vaiksemalt, et me kohtleksime ülejäänud saaliga võrdselt neid, kes soovivad kuulata, ja ka neid, kes soovivad rääkida! Rääkida saab täiskogu istungisaalist väljaspool. Palun, Aadu Must!</seg>
        </u>
        <note type="speaker">Aadu Must</note>
        <u who="#a_must_19510325" xml:id="ParlaMint-EE_2013-05-09_U4" ana="#regular">
          <seg xml:id="ParlaMint-EE_2013-05-09_U4-P1">Lugupeetud juhataja! Head kolleegid! Ernest Hemingway on kunagi öelnud, et igas maailma sadamas, kuhu tema sattus, oli üks eestlane, kes ootas oma laeva. Hiljem on meie eelmine Teaduste Akadeemia president Jüri Engelbrecht seda parafraseerinud ja öelnud, et igas maailma ülikoolis, mida ta on külastanud, on üks eestlasest professor. Võib-olla ta muid ülikoole lihtsalt pole külastanud, kes seda teab.</seg>
          <seg xml:id="ParlaMint-EE_2013-05-09_U4-P2">Kui mõnes kauges paigas on üks eestlane, olgu ta siis meremees, professor või maasikakorjaja, on see teatud mõttes eksootika. Kui neid on mujal väga palju, siis on see suur probleem. Sellestsamast mõttekäigust ajendatuna on meil Eesti Vabariigi peaministrile arupärimine selle kohta, kuidas valitsus suhtub praegusesse reaalsesse olukorda. Kas tema arvates on tegemist eksootika, argipäeva või suure probleemiga? Meil on mitu asjalikku küsimust, mis ei ole säärases laadastiilis, nagu ma praegu esinesin. Pärime tõsiselt väljarände mõju kohta Eesti majandusele, statistika olukorra, teiste riikide värbamispoliitika ja Eesti Vabariigi võimalike poliitiliste meetmete kohta selle protsessi mõjutamiseks. Aitäh!</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2013-05-09_U5" ana="#deputy_chair">
          <seg xml:id="ParlaMint-EE_2013-05-09_U5-P1">Palun Riigikogu kõnetooli Yana Toomi!</seg>
        </u>
        <note type="speaker">Yana Toom</note>
        <u who="#y_toom_19661015" xml:id="ParlaMint-EE_2013-05-09_U6" ana="#regular">
          <seg xml:id="ParlaMint-EE_2013-05-09_U6-P1">Austatud eesistuja! Lugupeetud kolleegid! Mul on üle anda Keskerakonna fraktsiooni liikmete arupärimine sotsiaalminister Taavi Rõivasele. See puudutab omaste hooldamist. Ma ei hakka siin meelde tuletama debatti, mis puhkes hiljuti meedias tänu Andrei Hvostovi rabavale artiklile omaste hooldamisest. Tuletan lihtsalt meelde, et puhkuse või hooldaja haigestumise ajaks on võimalik põhimõtteliselt – õigemini, justkui oleks võimalik – paigutada hooldatav ajutiselt hoolekandeasutusse. Oma lähedase hoolekandeasutusse panemine on aga keeruline, kuna koha keskmine tasu on 600 eurot, mis on suurem summa kui hooldust vajava inimese pension. Lisaks suurele kohatasule tuleb selle koha saamiseks ka järjekorras oodata.</seg>
          <seg xml:id="ParlaMint-EE_2013-05-09_U6-P2">Omaste hooldamine nõuab lähedastelt ebainimlikke pingutusi, kuid selle eest saadav raha on olematu suurusega. Kõigele lisaks, kui inimene vormistab ennast hooldajaks, loobub tööl käimisest ja pühendab oma elu lähedase inimese eest hoolitsemisele, kannatab tema tulevane pension, kuna hooldaja eest ei maksa keegi sotsiaalmaksu, mis tähendab seda, et ta ei saa ka pensionistaaži. Seoses sellega on meil härra ministrile viis küsimust, millele loodame vastuseid saada. Aitäh!</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2013-05-09_U7" ana="#deputy_chair">
          <seg xml:id="ParlaMint-EE_2013-05-09_U7-P1">Rohkem üleandmise soove ei ole. Olen Riigikogu juhatuse nimel vastu võtnud ühe eelnõu ja kaks arupärimist, vastavalt meie kodu- ja töökorra seadusele otsustab Riigikogu juhatus nende edasise menetlemise.</seg>
          <seg xml:id="ParlaMint-EE_2013-05-09_U7-P2">Liigume edasi teadete juurde. Riigikogu esimees on edastanud Riigikogu liikmete arupärimise sotsiaalminister Taavi Rõivasele ja kultuuriminister Rein Langile.</seg>
          <seg xml:id="ParlaMint-EE_2013-05-09_U7-P3">Head ametikaaslased, viime läbi kohaloleku kontrolli.</seg>
          <seg xml:id="ParlaMint-EE_2013-05-09_U7-P4">Kohalolijaks registreerus 81 Riigikogu liiget, puudub 20.</seg>
          <seg xml:id="ParlaMint-EE_2013-05-09_U7-P5">Läheme tänase päevakorra juurde.</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2013-05-09_U8" ana="#deputy_chair">
          <seg xml:id="ParlaMint-EE_2013-05-09_U8-P1">Täna on päevakorras majanduskomisjoni esitatud Riigikogu otsuse 'Eesti Arengufondi nõukogu liikme nimetamine' eelnõu 420 esimene lugemine. Ma palun Riigikogu kõnetooli majanduskomisjoni esimehe Kaja Kallase!</seg>
        </u>
        <note type="speaker">Kaja Kallas</note>
        <u who="#k_kallas_19770618" xml:id="ParlaMint-EE_2013-05-09_U9" ana="#regular">
          <seg xml:id="ParlaMint-EE_2013-05-09_U9-P1">Austatud eesistuja! Head kolleegid! Meil on laual Riigikogu otsuse eelnõu Eesti Arengufondi nõukogu liikme nimetamise kohta ...</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2013-05-09_U10" ana="#deputy_chair">
          <seg xml:id="ParlaMint-EE_2013-05-09_U10-P1">Hea ettekandja, ma palun vabandust! Austatud Riigikogu liikmed! Saalis on hästi suur lärm. Palun vaiksemalt!</seg>
        </u>
        <note type="speaker">Kaja Kallas</note>
        <u who="#k_kallas_19770618" xml:id="ParlaMint-EE_2013-05-09_U11" ana="#regular">
          <seg xml:id="ParlaMint-EE_2013-05-09_U11-P1">Aitäh! Eesti Arengufondi seaduse § 10 lõige 3 ütleb, et Riigikogu majanduskomisjoni ettepanekul nimetab Riigikogu kuni neljaks aastaks viis nõukogu liiget. Neist kaks on Riigikogu liikmed ning kolm ettevõtluse ja üldsuse esindajad. Seoses sellega, et ühe ettevõtluse ja üldsuse esindaja nõukogu liikmeks oleku tähtaeg on täis saamas, pöördusime uue esindaja leidmiseks Eesti Kaubandus-Tööstuskoja, Eesti Tööandjate Keskliidu, Teenusmajanduse Koja ning Eesti Väike- ja Keskmiste Ettevõtjate Assotsiatsiooni poole ettepanekuga esitada kandidaadid. Esitati kolm kandidaati: Jaan Puusaag, Ville Jehe ja Andres Arrak. 9. aprillil kohtus majanduskomisjon kõigi kandidaatidega ja seejärel toimus hääletus, kus valituks osutus Ville Jehe. Aitäh!</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2013-05-09_U12" ana="#deputy_chair">
          <seg xml:id="ParlaMint-EE_2013-05-09_U12-P1">Head ametikaaslased, kas teil on ettekandjale küsimusi? Arto Aas, palun!</seg>
        </u>
        <note type="speaker">Arto Aas</note>
        <u who="#a_aas_19800609" xml:id="ParlaMint-EE_2013-05-09_U13" ana="#regular">
          <seg xml:id="ParlaMint-EE_2013-05-09_U13-P1">Austatud ettekandja! Mis te arvate, kas tulevikus võiks selle otsuse jättagi majanduskomisjoni vormistada või peab seda ikkagi täiskogu ees arutama?</seg>
        </u>
        <note type="speaker">Kaja Kallas</note>
        <u who="#k_kallas_19770618" xml:id="ParlaMint-EE_2013-05-09_U14" ana="#regular">
          <seg xml:id="ParlaMint-EE_2013-05-09_U14-P1">Selleks tuleks seadust muuta. Iseenesest on arengufond n-ö Riigikogu mõttekoda ja kuna majanduskomisjonis on esindatud nii opositsioon kui koalitsioon, siis miks mitte lubada see otsus teha majanduskomisjonil.</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2013-05-09_U15" ana="#deputy_chair">
          <seg xml:id="ParlaMint-EE_2013-05-09_U15-P1">Paul-Eerik Rummo, palun!</seg>
        </u>
        <note type="speaker">Paul-Eerik Rummo</note>
        <u who="#pe_rummo_19420119" xml:id="ParlaMint-EE_2013-05-09_U16" ana="#regular">
          <seg xml:id="ParlaMint-EE_2013-05-09_U16-P1">Kas on võimalik avalikustada ka, kui palju hääli kandidaadid komisjonis said?</seg>
        </u>
        <note type="speaker">Kaja Kallas</note>
        <u who="#k_kallas_19770618" xml:id="ParlaMint-EE_2013-05-09_U17" ana="#regular">
          <seg xml:id="ParlaMint-EE_2013-05-09_U17-P1">Ikka on võimalik, kohe otsin selle paberi. Jaan Puusaag sai kaks häält, Ville Jehe kuus häält ja Andres Arrak ühe hääle.</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2013-05-09_U18" ana="#deputy_chair">
          <seg xml:id="ParlaMint-EE_2013-05-09_U18-P1">Ester Tuiksoo, palun!</seg>
        </u>
        <note type="speaker">Ester Tuiksoo</note>
        <u who="#e_tuiksoo_19650305" xml:id="ParlaMint-EE_2013-05-09_U19" ana="#regular">
          <seg xml:id="ParlaMint-EE_2013-05-09_U19-P1">Hea ettekandja! Palun tutvustage saalile, kellega on tegemist! Milline taust on inimesel, kelle majanduskomisjon välja valis?</seg>
        </u>
        <note type="speaker">Kaja Kallas</note>
        <u who="#k_kallas_19770618" xml:id="ParlaMint-EE_2013-05-09_U20" ana="#regular">
          <seg xml:id="ParlaMint-EE_2013-05-09_U20-P1">Ville Jehe kandidatuuri esitas Teenusmajanduse Koda. Ta on ettevõtlussektoris kaua tegutsenud ning olnud arengufondiga seotud sel moel, et on ingelinvestor ja aitab alustavatel ettevõtetel oma projekte käima lükata. Samuti on ta osalenud arengufondi investeerimiskomitees – või mis see õige nimetus on, täpselt ma ei teagi. Igal juhul on see kogu, kes arutab, millised ettevõtjad saavad arengufondist toetust. Tegemist on noore ärksa inimesega.</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2013-05-09_U21" ana="#deputy_chair">
          <seg xml:id="ParlaMint-EE_2013-05-09_U21-P1">Priit Toobal, palun!</seg>
        </u>
        <note type="speaker">Priit Toobal</note>
        <u who="#p_toobal_19831101" xml:id="ParlaMint-EE_2013-05-09_U22" ana="#regular">
          <seg xml:id="ParlaMint-EE_2013-05-09_U22-P1">Aitäh, lugupeetud aseesimees! Hea ettekandja! Kas te tuletaksite meelde, kes on ülejäänud Eesti Arengufondi nõukogu liikmed? Kas majanduskomisjonil on plaanis mingeid vahetusi teha?</seg>
        </u>
        <note type="speaker">Kaja Kallas</note>
        <u who="#k_kallas_19770618" xml:id="ParlaMint-EE_2013-05-09_U23" ana="#regular">
          <seg xml:id="ParlaMint-EE_2013-05-09_U23-P1">Mul kahjuks seda paberit ees ei ole, aga mälu järgi ütlen, et ülejäänud arengufondi nõukogu liikmed on Jaan Männik, Juhan Parts, Jürgen Ligi, ettevõtluse esindajana Mart Einasto, Andres Keevallik ja nüüd tuleb Alar Karise asemele Tartu Ülikooli uus rektor. Liikmed oleme ka mina, Kaja Kallas, ja Mart Laar.</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2013-05-09_U24" ana="#deputy_chair">
          <seg xml:id="ParlaMint-EE_2013-05-09_U24-P1">Tarmo Tamm, palun!</seg>
        </u>
        <note type="speaker">Tarmo Tamm</note>
        <u who="#t_tamm_19531203" xml:id="ParlaMint-EE_2013-05-09_U25" ana="#regular">
          <seg xml:id="ParlaMint-EE_2013-05-09_U25-P1">Ma tahtsin Laari kohta küsida, aga juba sain selgust.</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2013-05-09_U26" ana="#deputy_chair">
          <seg xml:id="ParlaMint-EE_2013-05-09_U26-P1">Praegu on meil küsimuste voor, repliigid peavad jääma läbirääkimiste vooru. Peeter Võsa, palun!</seg>
        </u>
        <note type="speaker">Peeter Võsa</note>
        <u who="#p_võsa_19671228" xml:id="ParlaMint-EE_2013-05-09_U27" ana="#regular">
          <seg xml:id="ParlaMint-EE_2013-05-09_U27-P1">Kas Eesti Arengufondi nõukogu liikmete määramisel on arvestatud ka soolise võrdõiguslikkuse printsiipi?</seg>
        </u>
        <note type="speaker">Kaja Kallas</note>
        <u who="#k_kallas_19770618" xml:id="ParlaMint-EE_2013-05-09_U28" ana="#regular">
          <seg xml:id="ParlaMint-EE_2013-05-09_U28-P1">Jah, on arvestatud. Kui esitatakse kaks võrdset kandidaati, teine teisest soost, siis kindlasti võtame seda arvesse. Kahjuks esitati seekord ainult ühest soost kandidaate, nii et meil ei olnud võimalikki valida naisterahvast.</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2013-05-09_U29" ana="#deputy_chair">
          <seg xml:id="ParlaMint-EE_2013-05-09_U29-P1">Tiit Tammsaar, palun!</seg>
        </u>
        <note type="speaker">Tiit Tammsaar</note>
        <u who="#t_tammsaar_19511107" xml:id="ParlaMint-EE_2013-05-09_U30" ana="#regular">
          <seg xml:id="ParlaMint-EE_2013-05-09_U30-P1">Lugupeetud ettekandja! Oma sõnavõtu alguses sa mainisid, et majanduskomisjon pöördus mitmesuguste mittetulundusühingute ja ettevõtjate ühenduste poole. Kas see nimekiri võiks ka olla pikem ja laiema kandepinnaga? Ma mõtlen näiteks ka põllumajandust ja üldse maaettevõtlust. Põllumajandus-kaubanduskoda on selline institutsioon, kes oleks võinud olla kaasatud sellesse ampluaasse. Või ei ole see tähtis?</seg>
        </u>
        <note type="speaker">Kaja Kallas</note>
        <u who="#k_kallas_19770618" xml:id="ParlaMint-EE_2013-05-09_U31" ana="#regular">
          <seg xml:id="ParlaMint-EE_2013-05-09_U31-P1">See on muidugi alati küsimus, et kelle käest otseselt küsitakse. Seekord me otsustasime, et küsime arvamust selliste katusorganisatsioonide käest nagu tööandjate keskliit ja kaubandus-tööstuskoda, kes esindavad ikkagi kõiki sektoreid. Ja kui võtta arvesse arengufondi spetsiifikat, siis võib-olla tõesti põllumajandus ei ole olnud selle peamisi huvivaldkondi.</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2013-05-09_U32" ana="#deputy_chair">
          <seg xml:id="ParlaMint-EE_2013-05-09_U32-P1">Hea ettekandja, ma tänan teid! Rohkem küsimusi ei ole. Kas fraktsioonide esindajad soovivad avada läbirääkimisi? Kõnesoove ei ole. Läbirääkimisi ei avata. Juhtivkomisjoni seisukoht on viia eelnõu 420 esimesel lugemisel läbi ka lõpphääletus. Alustame lõpphääletuse ettevalmistamist.</seg>
          <seg xml:id="ParlaMint-EE_2013-05-09_U32-P2">Panen lõpphääletusele eelnõu 420. Palun võtta seisukoht ja hääletada!</seg>
          <seg xml:id="ParlaMint-EE_2013-05-09_U32-P3">Poolt on 77 Riigikogu liiget, 1 on vastu ja 1 on erapooletu. Majanduskomisjoni esitatud Riigikogu otsuse 'Eesti Arengufondi nõukogu liikme nimetamine' eelnõu 420 on otsusena vastu võetud.</seg>
          <seg xml:id="ParlaMint-EE_2013-05-09_U32-P4">Tänase ainsa päevakorrapunkti käsitlemine on lõppenud.</seg>
          <seg xml:id="ParlaMint-EE_2013-05-09_U32-P5">Head ametikaaslased, sellega on meie tänane istung lõppenud. Ma tänan teid ja soovin teile jõudu teie töös!</seg>
          <seg xml:id="ParlaMint-EE_2013-05-09_U32-P6">Istungi lõpp kell 10.16.</seg>
        </u>
      </div>
    </body>
  </text>
</TEI>
