<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="et" xml:id="ParlaMint-EE_2015-04-13" ana="#reference">
  <teiHeader>
    <fileDesc>
      <titleStmt>
        <title xml:lang="en" type="main">Estonian parliamentary corpus ParlaMint-EE, 2015-04-13 [ParlaMint SAMPLE]</title>
        <title xml:lang="en" type="sub">XIII Parliament term, I Session, Plenary Assembly regular meeting on Monday, 13.04.2015, 15:00</title>
        <title xml:lang="et" type="sub">XIII Riigikogu, I Istungjärk, täiskogu korraline istung Esmaspäev, 13.04.2015, 15:00</title>
        <meeting ana="#parla.uni #parla.sitting" n="2015-04-13">2015-04-13</meeting>
        <meeting ana="#parla.uni #parla.session" n="rs1">I regular session</meeting>
        <meeting ana="#parla.uni #parla.term #parliament.RK13">XIII Riigikogu</meeting>
        <respStmt>
          <persName>Martin Mölder</persName>
          <persName>Neeme Kahusk</persName>
          <persName>Kadri Vider</persName>
          <resp xml:lang="en">Data retrieval and conversion to Parla-CLARIN TEI XML</resp>
        </respStmt>
        <funder>
          <orgName xml:lang="et">CLARIN ERIC teadustaristu</orgName>
          <orgName xml:lang="en">CLARIN ERIC research infrastructure</orgName>
        </funder>
      </titleStmt>
      <editionStmt>
        <edition>2.1</edition>
      </editionStmt>
      <extent>
        <measure quantity="10" unit="speeches" xml:lang="en">10 speeches</measure>
        <measure quantity="1000" unit="words" xml:lang="en">1000 words</measure>
      </extent>
      <publicationStmt>
        <publisher>
          <orgName xml:lang="et">CLARIN ERIC teadustaristu</orgName>
          <orgName xml:lang="en">CLARIN ERIC research infrastructure</orgName>
        </publisher>
        <idno subtype="handle" type="URI">http://hdl.handle.net/11356/1431</idno>
        <availability status="free">
          <licence>http://creativecommons.org/licenses/by/4.0/</licence>
          <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
        </availability>
        <date when="2023-01-04">2023-01-04</date>
      </publicationStmt>
      <sourceDesc>
        <bibl>
          <title type="main" xml:lang="et">Riigikogu stenogrammid</title>
          <idno type="URI">https://stenogrammid.riigikogu.ee/et/201609261500</idno>
        </bibl>
      </sourceDesc>
    </fileDesc>
    <encodingDesc>
      <projectDesc>
        <p xml:lang="en">
          <ref target="https://www.clarin.eu/content/parlamint">ParlaMint</ref>
        </p>
      </projectDesc>
      <tagsDecl>
        <namespace name="http://www.tei-c.org/ns/1.0">
          <tagUsage gi="text" occurs="1"/>
        </namespace>
      </tagsDecl>
    </encodingDesc>
    <profileDesc>
      <settingDesc>
        <setting>
          <name type="org">Riigikogu</name>
          <name type="address">Lossi plats 1a</name>
          <name type="city">Tallinn</name>
          <name type="country" key="EE">Estonia</name>
          <date ana="#parla.meeting" when="2015-04-13">2015-04-13</date>
        </setting>
      </settingDesc>
    </profileDesc>
  </teiHeader>
  <text ana="#reference">
    <body>
      <div type="debateSection">
        <note type="speaker">Eiki Nestor</note>
        <u who="#e_nestor_19530905" xml:id="ParlaMint-EE_2015-04-13_U1" ana="#chair">
          <seg xml:id="ParlaMint-EE_2015-04-13_U1-P1">Tere päevast, austatud Riigikogu! Alustame täiskogu I istungjärgu kolmanda töönädala esmaspäevast istungit. Kõigepealt küsin, kellel on üle anda eelnõusid või arupärimisi. Kadri Simson, palun!</seg>
        </u>
        <note type="speaker">Kadri Simson</note>
        <u who="#k_simson_19770122" xml:id="ParlaMint-EE_2015-04-13_U2" ana="#regular">
          <seg xml:id="ParlaMint-EE_2015-04-13_U2-P1">Lugupeetud Riigikogu esimees! Head kolleegid! Keskerakonna fraktsiooni nimel annan üle alkoholi-, tubaka-, kütuse- ja elektriaktsiisi seaduse muutmise seaduse eelnõu. Riigil on võimalik tarbija makstavat elektri lõpphinda mõjutada eri komponentide abil. Üks selline elektri lõpphinna komponent on elektriaktsiis. Kehtiva alkoholi-, tubaka-, kütuse- ja elektriaktsiisi seaduse § 66 lõike 12 alusel on Eestis elektrienergia aktsiisimäär 4,47 eurot ühe megavatt-tunni elektrienergia kohta. Eelnõu vähendab elektrienergia aktsiisi 1 eurole. See on see määr, mida Euroopa Liit ette näeb, Euroopa Liidu alammäär. Praegu maksustatakse Eestis elektrit sellest 4,5 korda kõrgemalt. Euroopa Liidu alammääraga maksustavad elektrit näiteks meie lõunanaabrid Läti ja Leedu, lisaks Euroopa Liidu riikidest ka Rumeenia, Tšehhi, Bulgaaria, Hispaania, Iirimaa, Luksemburg, Ungari, Holland, Portugal ja Horvaatia. Seadus hakkaks vastuvõtmise korral jõustuma 1. jaanuarist 2016. Tänan teid tähelepanu eest!</seg>
        </u>
        <note type="speaker">Eiki Nestor</note>
        <u who="#e_nestor_19530905" xml:id="ParlaMint-EE_2015-04-13_U3" ana="#chair">
          <seg xml:id="ParlaMint-EE_2015-04-13_U3-P1">Külliki Kübarsepp, palun!</seg>
        </u>
        <note type="speaker">Külliki Kübarsepp</note>
        <u who="#k_kübarsepp_19810627" xml:id="ParlaMint-EE_2015-04-13_U4" ana="#regular">
          <seg xml:id="ParlaMint-EE_2015-04-13_U4-P1">Hea esimees! Head kolleegid! Mul on au esitada arupärimine maaeluministrile seoses Kehtna vallale pandud kohustusega pidada sigu. Aasta tagasi selgus, et Kehtna vallas Raplamaal tegutsev Rey Seakasvatus OÜ on majandusraskustes. Võlad kasvasid ja võlausaldaja andis selle aasta märtsis kohtusse pankrotiavalduse. See on menetlusse võetud, määratud on pankrotihaldur ja otsus on tulekul. 30. märtsil andis seakasvatuse esindaja teada, et nemad ei saa enam sigu toita ega hooldada. Veterinaar- ja Toiduamet andis hädaohus sead loomakaitseseaduse § 64 lõike 1 ja 2 alusel üle Kehtna vallale. Vallal puudub sigade hooldamiseks vajalik raha ja ta ei ole tekkinud olukorras süüdi. Saab välja tuua kolm probleemi. Vald ei suuda oma eelarve raames sellist kohustust kuidagi katta. Veterinaar- ja Toiduamet on selgitanud, et vald hoolitseb loomade eest asendustäitmise korras, mis teoorias tagab võimaluse tekkinud kulud firmalt sisse nõuda, nimelt ei saa raha neile otse anda, sest ei ole teada, kuhu see järgmisena satub. Puudub seadusega reguleeritud riigieelarvelise kompensatsiooni taotlemise kord ja selleks ei ole planeeritud ka riigieelarvelisi vahendeid.</seg>
          <seg xml:id="ParlaMint-EE_2015-04-13_U4-P2">Sellest kõigest tulenevalt esitame lugupeetud ministrile järgmised küsimused. Kuidas kavatsetakse muuta loomakaitseseaduse § 64 lõikeid 1 ja 2, et kogu vastutus niisuguse suure loomafarmi pidamise eest ei langeks omavalitsusele, kellel puuduvad vahendid olukorra lahendamiseks? Milliseid samme astutakse, et toetada Kehtna valda tema taotluses saada asendustäitmisega seotud kulude katteks tuge Vabariigi Valitsuse reservist või mõnest muust allikast?</seg>
        </u>
        <note type="speaker">Eiki Nestor</note>
        <u who="#e_nestor_19530905" xml:id="ParlaMint-EE_2015-04-13_U5" ana="#chair">
          <seg xml:id="ParlaMint-EE_2015-04-13_U5-P1">Austatud Külliki Kübarsepp, arupärimise üleandmise aeg peab mahtuma kahe minuti sisse! Ma usun, et kõik said juba aru, kellele on arupärimine mõeldud ja millest see räägib. Nüüd võiks arupärimise üle anda. Siis, kui tuleb arupärimisele vastamine, saab küsimusi uuesti esitada.</seg>
        </u>
        <note type="speaker">Külliki Kübarsepp</note>
        <u who="#k_kübarsepp_19810627" xml:id="ParlaMint-EE_2015-04-13_U6" ana="#regular">
          <seg xml:id="ParlaMint-EE_2015-04-13_U6-P1">Just. Ma ainult ühe märkuse ütlen veel. Tore oleks, kui sellele vastataks kiiremini kui 20 tööpäeva jooksul, mida näeb ette praegune kord. Probleem on tõsine. Aitäh!</seg>
        </u>
        <note type="speaker">Eiki Nestor</note>
        <u who="#e_nestor_19530905" xml:id="ParlaMint-EE_2015-04-13_U7" ana="#chair">
          <seg xml:id="ParlaMint-EE_2015-04-13_U7-P1">Olen vastu võtnud ühe seaduseelnõu. Juhatus otsustab selle menetlusse võtmise kodu- ja töökorra seaduse kohaselt. Kui arupärimine vastab kodu- ja töökorra seaduse nõuetele, saadetakse see adressaadile.</seg>
          <seg xml:id="ParlaMint-EE_2015-04-13_U7-P2">Nüüd teated rahvasaadikute initsiatiivi kohta. Pärast istungi lõppu kogunevad jälle siinsamas saalis Eesti-Ungari parlamendirühm, mille kokkukutsuja on Mailis Reps, ning Eesti-Armeenia parlamendirühm, mille kokkukutsuja on Mati Raidma. Asutatakse ka järgmised toetusrühmad: noortalunike toetusrühm, mille kokkukutsuja on Martin Repinski; loomakasvatuse toetusrühm, mille kokkukutsuja on Martin Repinski; Mulgimaa toetusrühm, mille kokkukutsuja on Helir-Valdor Seeder; traditsioonilise pere kaitse toetusrühm, mille kokkukutsuja on Martin Helme; Pärnumaa toetusrühm, mille kokkukutsuja on Kadri Simson; Järva- ja Viljandimaa toetusrühm, mille kokkukutsuja on Kersti Sarapuu.</seg>
          <seg xml:id="ParlaMint-EE_2015-04-13_U7-P3">Nüüd, palun, teeme kohaloleku kontrolli!</seg>
          <seg xml:id="ParlaMint-EE_2015-04-13_U7-P4">Kohal on 90 Riigikogu liiget, puudub 11.</seg>
          <seg xml:id="ParlaMint-EE_2015-04-13_U7-P5">Austatud Riigikogu! Soovides edu kõigile täna valitud komisjoni juhtidele ja kõigile komisjoni liikmetele, avaldab juhatus siirast usku, et järgmise täiskogu töönädala päevakord on sisukam kui selle nädala oma. Sellegipoolest tuleb meil ka selle töönädala päevakord kinnitada.</seg>
          <seg xml:id="ParlaMint-EE_2015-04-13_U7-P6">Panen hääletusele nädala päevakorra kinnitamise. Palun võtta seisukoht ja hääletada!</seg>
          <seg xml:id="ParlaMint-EE_2015-04-13_U7-P7">Päevakorra kinnitamise poolt oli 80 Riigikogu liiget, vastu oli 1, erapooletuks jäi 5. Päevakord on kinnitatud.</seg>
        </u>
        <note type="speaker">Eiki Nestor</note>
        <u who="#e_nestor_19530905" xml:id="ParlaMint-EE_2015-04-13_U8" ana="#chair">
          <seg xml:id="ParlaMint-EE_2015-04-13_U8-P1">Kinnitatud päevakorra kohaselt järgneb vaba mikrofon. Palun esinemiseks registreeruda peale haamrilööki! Mihhail Stalnuhhin, palun!</seg>
        </u>
        <note type="speaker">Mihhail Stalnuhhin</note>
        <u who="#m_stalnuhhin_19610915" xml:id="ParlaMint-EE_2015-04-13_U9" ana="#regular">
          <seg xml:id="ParlaMint-EE_2015-04-13_U9-P1">Härra juhataja! Lugupeetud kolleegid! Võib-olla hakkab peale seda kõnet minu enda erakond mind vihkama, aga ma ei saa ka kõnelemata jätta. Nimelt tahan avaldada tänu Reformierakonnale, kusjuures tervelt kolmel põhjusel.</seg>
          <seg xml:id="ParlaMint-EE_2015-04-13_U9-P2">Esimene põhjus, miks ma seda teen, on see, et paar kuud enne Riigikogu valimisi avas Reformierakond oma büroo Narvas. Selleks üüriti ruum Geneva Keskuse kolmandal korrusel. Suur tänu! Tänu sellele said narvakad aru, et Reformierakond ka neid armastab. Kurjad keeled räägivad, et siis, kui toimus avamine, mida väga laialt kajastati meedias, siis Reformierakonna esinumber võttis taskust – vabandust tautoloogia pärast! – taskurätiku ja ütles, et see anti talle Tallinnas sõnadega, et selle rätikuga hakkab ta pühkima õnnetute nutvate narvakate pisaraid. See rätik osutus suureks Reformierakonna värvides ja logoga plakatiks.</seg>
        </u>
        <note type="speaker">Eiki Nestor</note>
        <u who="#e_nestor_19530905" xml:id="ParlaMint-EE_2015-04-13_U10" ana="#chair">
          <seg xml:id="ParlaMint-EE_2015-04-13_U10-P1">Üks hetk palun, Mihhail! Austatud Riigikogu liikmed, austatud rahvasaadikud! Toetusrühmi pidite hakkama moodustama pärast seda, kui istung on lõppenud, mitte istungi ajal. Palun rahuneda! Te segate praegu esinemast rahvasaadik Mihhail Stalnuhhinil. Palun jätkake, Mihhail Stalnuhhin!</seg>
        </u>
        <note type="speaker">Mihhail Stalnuhhin</note>
        <u who="#m_stalnuhhin_19610915" xml:id="ParlaMint-EE_2015-04-13_U11" ana="#regular">
          <seg xml:id="ParlaMint-EE_2015-04-13_U11-P1">Jah, aga, härra juhataja, te olete mulle nüüd minuti võlgu.</seg>
          <seg xml:id="ParlaMint-EE_2015-04-13_U11-P2">See plakat riputati Geneva Keskuse kolmandale korrusele kohe akna alla, kusjuures väga põhjalikult räägiti kogu linnale, et Reformierakond on nüüd pesa teinud ka Narvas.</seg>
          <seg xml:id="ParlaMint-EE_2015-04-13_U11-P3">Teine tänuavaldus Reformierakonnale on selle eest, et paar nädalat peale Riigikogu valimisi lõpetas ta bürooruumi üürimise, sulges kontori ja lahkus Geneva Keskuse kolmandalt korruselt. Selle eest ka tänu, sest nüüd narvakad teavad, kui piltlikult öelda, et Reformierakonna armastus nende vastu on nagu kaktus: see õitseb üks kord nelja aasta jooksul ja see on nagu liblika elu, mis kestab kõige rohkem 12 nädalat.</seg>
          <seg xml:id="ParlaMint-EE_2015-04-13_U11-P4">Selleks et kolmandal põhjusel tänu avaldada, kutsun ma endale appi Prantsuse kirjandusklassiku Guy de Maupassanti. Tema raamatutest teame, et kui mõne maja ukse kohal põleb punane latern, tähendab see, et selles majas on võimalik leida litse. Veel palju tähtsam on see, et kui litsimaja kolib ära, siis võtab ta punase laterna kaasa. See on palju tähtsam, eks ju. Asi on selles, et kolmas tänuavaldus tuleb avansina, lugupeetud Reformierakond. Üüri te ei maksa, kontori panite kinni. Nüüd peaksite teie kui ausad inimesed kolmandalt korruselt selle suure plakati – pidin peaaegu ütlema, et punase laterna – maha võtma ja ära viima. Nii et kolmas tänuavaldus tuleb pigem avansina.</seg>
          <seg xml:id="ParlaMint-EE_2015-04-13_U11-P5">Veel kord suur tänu! Nii minul kui ka kõigil teistel Narva elanikel oli meeldiv teiega koostööd teha. Ootame teid nelja aasta pärast veel kord 12 nädalaks meie kanti. Aitäh!</seg>
        </u>
        <note type="speaker">Eiki Nestor</note>
        <u who="#e_nestor_19530905" xml:id="ParlaMint-EE_2015-04-13_U12" ana="#chair">
          <seg xml:id="ParlaMint-EE_2015-04-13_U12-P1">Rohkem kõnesoove ei ole. Istung on lõppenud. Kohtume homme.</seg>
          <seg xml:id="ParlaMint-EE_2015-04-13_U12-P2">Istungi lõpp kell 15.12.</seg>
        </u>
      </div>
    </body>
  </text>
</TEI>
