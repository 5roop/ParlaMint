<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="et" xml:id="ParlaMint-EE_2011-12-15" ana="#reference">
  <teiHeader>
    <fileDesc>
      <titleStmt>
        <title xml:lang="en" type="main">Estonian parliamentary corpus ParlaMint-EE, 2011-12-15 [ParlaMint SAMPLE]</title>
        <title xml:lang="en" type="sub">XII Parliament term, II Session, Plenary Assembly regular meeting on Thursday, 15.12.2011, 10:00</title>
        <title xml:lang="et" type="sub">XII Riigikogu, II Istungjärk, täiskogu korraline istung Neljapäev, 15.12.2011, 10:00</title>
        <meeting ana="#parla.uni #parla.sitting" n="2011-12-15">2011-12-15</meeting>
        <meeting ana="#parla.uni #parla.session" n="rs2">II regular session</meeting>
        <meeting ana="#parla.uni #parla.term #parliament.RK12">XII Riigikogu</meeting>
        <respStmt>
          <persName>Martin Mölder</persName>
          <persName>Neeme Kahusk</persName>
          <persName>Kadri Vider</persName>
          <resp xml:lang="en">Data retrieval and conversion to Parla-CLARIN TEI XML</resp>
        </respStmt>
        <funder>
          <orgName xml:lang="et">CLARIN ERIC teadustaristu</orgName>
          <orgName xml:lang="en">CLARIN ERIC research infrastructure</orgName>
        </funder>
      </titleStmt>
      <editionStmt>
        <edition>2.1</edition>
      </editionStmt>
      <extent>
        <measure quantity="10" unit="speeches" xml:lang="en">10 speeches</measure>
        <measure quantity="1000" unit="words" xml:lang="en">1000 words</measure>
      </extent>
      <publicationStmt>
        <publisher>
          <orgName xml:lang="et">CLARIN ERIC teadustaristu</orgName>
          <orgName xml:lang="en">CLARIN ERIC research infrastructure</orgName>
        </publisher>
        <idno subtype="handle" type="URI">http://hdl.handle.net/11356/1431</idno>
        <availability status="free">
          <licence>http://creativecommons.org/licenses/by/4.0/</licence>
          <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
        </availability>
        <date when="2023-01-04">2023-01-04</date>
      </publicationStmt>
      <sourceDesc>
        <bibl>
          <title type="main" xml:lang="et">Riigikogu stenogrammid</title>
          <idno type="URI">https://stenogrammid.riigikogu.ee/et/201609261500</idno>
        </bibl>
      </sourceDesc>
    </fileDesc>
    <encodingDesc>
      <projectDesc>
        <p xml:lang="en">
          <ref target="https://www.clarin.eu/content/parlamint">ParlaMint</ref>
        </p>
      </projectDesc>
      <tagsDecl>
        <namespace name="http://www.tei-c.org/ns/1.0">
          <tagUsage gi="text" occurs="1"/>
        </namespace>
      </tagsDecl>
    </encodingDesc>
    <profileDesc>
      <settingDesc>
        <setting>
          <name type="org">Riigikogu</name>
          <name type="address">Lossi plats 1a</name>
          <name type="city">Tallinn</name>
          <name type="country" key="EE">Estonia</name>
          <date ana="#parla.meeting" when="2011-12-15">2011-12-15</date>
        </setting>
      </settingDesc>
    </profileDesc>
  </teiHeader>
  <text ana="#reference">
    <body>
      <div type="debateSection">
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2011-12-15_U1" ana="#deputy_chair">
          <seg xml:id="ParlaMint-EE_2011-12-15_U1-P1">Tere hommikust, head ametikaaslased! Alustame Riigikogu täiskogu II istungjärgu 11. töönädala neljapäevast istungit. Kõigepealt palun Riigikogu kõnetooli neid Riigikogu liikmeid, kes soovivad üle anda eelnõusid või arupärimisi. Palun, Marko Pomerants!</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2011-12-15_U2" ana="#deputy_chair">
          <seg xml:id="ParlaMint-EE_2011-12-15_U2-P1">Ma palun Riigikogu kõnetooli Neeme Suure!</seg>
        </u>
        <note type="speaker">Marko Pomerants</note>
        <u who="#m_pomerants_19640924" xml:id="ParlaMint-EE_2011-12-15_U3" ana="#regular">
          <seg xml:id="ParlaMint-EE_2011-12-15_U3-P1">Tere hommikust, lugupeetud eesistuja! Lugupeetud kolleegid! Õiguskomisjon algatab kollektiivlepingu seaduse muutmise seaduse eelnõu, mis on ajendatud sellest, et õiguskantsler on jõudnud seisukohale, et kollektiivlepingu seaduse § 11 lõige 5 on vastuolus mitme põhiseadusest tuleneva põhiõigusega. Tahame selle vea parandada. Aitäh!</seg>
        </u>
        <note type="speaker">Neeme Suur</note>
        <u who="#n_suur_19680902" xml:id="ParlaMint-EE_2011-12-15_U4" ana="#regular">
          <seg xml:id="ParlaMint-EE_2011-12-15_U4-P1">Härra juhataja! Meil on arupärimine keskkonnaminister Keit Pentusele. Arupärimise teema on maavarade arvestamine. Nagu te teate, võttis Vabariigi Valitsus selle aasta märtsis vastu ehitusmaavarade kasutamise riikliku arengukava. See on Eesti riigi jaoks ääretult oluline arengukava, kui me peame silmas, milliseid investeeringuid kavatseb Eesti riik veel selle planeerimisperioodi lõpus ja järgmisel planeerimisperioodil teha meie transpordiinfrastruktuuri. Sellega seoses on meil keskkonnaministrile kümme küsimust.</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2011-12-15_U5" ana="#deputy_chair">
          <seg xml:id="ParlaMint-EE_2011-12-15_U5-P1">Ma palun Riigikogu kõnetooli Marika Tuus-Lauli!</seg>
        </u>
        <note type="speaker">Marika Tuus-Laul</note>
        <u who="#m_tuus_laul_19510512" xml:id="ParlaMint-EE_2011-12-15_U6" ana="#regular">
          <seg xml:id="ParlaMint-EE_2011-12-15_U6-P1">Austatud eesistuja! Head kolleegid! Keskerakonna fraktsiooni nimel annan üle arupärimise minister Hanno Pevkurile. Arupärimine käsitleb tervishoiuteenuste korraldamise seaduse § 52 täitmist. Nimelt on tervishoiuteenuste korraldamise seaduses öeldud, et Sotsiaalministeerium rahastab tervishoiuteenuseid ja vastavaid tegevusi. Selle järgi on ministeerium 2008. aastast kohustatud välja maksma ka tervishoiuteenuse osutajate ehitiste kulumi ehk kapitalikulud. Selleks sõlmitakse leping haigekassa ja ministeeriumi vahel. 2008. aastast alates on see seaduses kirjas. Esialgu planeeriti selleks raha, aga 2009., 2010. ja 2011. aastal selleks mingisugust raha ei eraldatud. Ka õiguskantsler on esitanud oma arusaama selle kohta, et seadust ei täideta. Meie esitasime õiguskantslerile arupärimise juba aasta tagasi. Me küsime ministrilt järgmist. Majandus peaks järgmisel aastal 3% kasvama. Kui varem toodi põhjenduseks keeruline majandusolukord, siis miks ei ole nüüd kapitalikulusid ikkagi rahastama hakatud, millal hakatakse seadust täitma ja lõpetatakse seadusrikkumine? Aitäh!</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2011-12-15_U7" ana="#deputy_chair">
          <seg xml:id="ParlaMint-EE_2011-12-15_U7-P1">Head ametikaaslased! Olen juhatuse nimel vastu võtnud kaks arupärimist ja ühe eelnõu. Meie kodu- ja töökorra seaduse kohaselt otsustab Riigikogu juhatus nende edasise menetlemise. Teateid meil täna ei ole, seega liigume edasi kohaloleku kontrolli juurde.</seg>
          <seg xml:id="ParlaMint-EE_2011-12-15_U7-P2">Kohalolijaks registreerus 84 Riigikogu liiget, puudub 17.</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2011-12-15_U8" ana="#deputy_chair">
          <seg xml:id="ParlaMint-EE_2011-12-15_U8-P1">Liigume edasi. Esimene päevakorrapunkt on Vabariigi Valitsuse algatatud sotsiaalhoolekande seaduse muutmise seaduse eelnõu kolmas lugemine. Kas fraktsioonide esindajad soovivad pidada läbirääkimisi? Läbirääkimissoove ei ole. Võime alustada lõpphääletuse ettevalmistamist.</seg>
          <seg xml:id="ParlaMint-EE_2011-12-15_U8-P2">Panen lõpphääletusele eelnõu 124. Palun võtta seisukoht ja hääletada!</seg>
          <seg xml:id="ParlaMint-EE_2011-12-15_U8-P3">Poolt on 83 Riigikogu liiget, vastuolijaid ega erapooletuid ei ole. Vabariigi Valitsuse algatatud sotsiaalhoolekande seaduse muutmise seaduse eelnõu 124 on seadusena vastu võetud.</seg>
          <seg xml:id="ParlaMint-EE_2011-12-15_U8-P4">Esimese päevakorrapunkti käsitlemine on lõpetatud.</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2011-12-15_U9" ana="#deputy_chair">
          <seg xml:id="ParlaMint-EE_2011-12-15_U9-P1">Liigume teise päevakorrapunkti juurde, milleks on Vabariigi Valitsuse algatatud ühistranspordiseaduse ja riigilõivuseaduse muutmise seaduse eelnõu kolmas lugemine. Kas fraktsioonide esindajad soovivad pidada läbirääkimisi? Kõnesoove ei ole. Alustame lõpphääletuse ettevalmistamist.</seg>
          <seg xml:id="ParlaMint-EE_2011-12-15_U9-P2">Panen lõpphääletusele eelnõu 115. Palun võtta seisukoht ja hääletada!</seg>
          <seg xml:id="ParlaMint-EE_2011-12-15_U9-P3">Poolt on 85 Riigikogu liiget, vastuolijaid ega erapooletuid ei ole. Vabariigi Valitsuse algatatud ühistranspordiseaduse ja riigilõivuseaduse muutmise seaduse eelnõu 115 on seadusena vastu võetud.</seg>
          <seg xml:id="ParlaMint-EE_2011-12-15_U9-P4">Teise päevakorrapunkti käsitlemine on lõpetatud.</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2011-12-15_U10" ana="#deputy_chair">
          <seg xml:id="ParlaMint-EE_2011-12-15_U10-P1">Liigume kolmanda päevakorrapunkti juurde, milleks on Vabariigi Valitsuse algatatud Rahvusvahelise Valuutafondi liikmeks olekuga seotud õigusaktide muutmise seaduse eelnõu kolmas lugemine. Kas fraktsioonide esindajad soovivad pidada läbirääkimisi? Läbirääkimissoove ei ole. Võime alustada lõpphääletuse ettevalmistamist.</seg>
          <seg xml:id="ParlaMint-EE_2011-12-15_U10-P2">Tulenevalt Eesti Vabariigi põhiseadusest nõuab eelnõu 132 Riigikogu koosseisu häälteenamust. Enne lõpphääletust teeme kohaloleku kontrolli.</seg>
          <seg xml:id="ParlaMint-EE_2011-12-15_U10-P3">Kohalolijaks registreerus 88 Riigikogu liiget, puudub 13.</seg>
          <seg xml:id="ParlaMint-EE_2011-12-15_U10-P4">Panen lõpphääletusele eelnõu 132. Palun võtta seisukoht ja hääletada!</seg>
          <seg xml:id="ParlaMint-EE_2011-12-15_U10-P5">Poolt on 85 Riigikogu liiget, vastuolijaid ega erapooletuid ei ole. Vabariigi Valitsuse algatatud Rahvusvahelise Valuutafondi liikmeks olekuga seotud õigusaktide muutmise seaduse eelnõu 132 on seadusena vastu võetud.</seg>
          <seg xml:id="ParlaMint-EE_2011-12-15_U10-P6">Kolmanda päevakorrapunkti käsitlemine on lõpetatud.</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2011-12-15_U11" ana="#deputy_chair">
          <seg xml:id="ParlaMint-EE_2011-12-15_U11-P1">Liigume neljanda päevakorrapunkti juurde, milleks on Vabariigi Valitsuse esitatud Riigikogu otsuse 'Nõusoleku andmine Eesti Vabariigi kvoodi suurendamiseks Rahvusvahelises Valuutafondis' eelnõu teine lugemine. Mul on hea meel paluda ettekandeks Riigikogu kõnetooli rahanduskomisjoni liige Aivar Sõerd. Palun!</seg>
        </u>
        <note type="speaker">Aivar Sõerd</note>
        <u who="#a_sõerd_19641122" xml:id="ParlaMint-EE_2011-12-15_U12" ana="#regular">
          <seg xml:id="ParlaMint-EE_2011-12-15_U12-P1">Austatud istungi juhataja! Head kolleegid! Eelmise aasta oktoobris kiitis Riigikogu heaks IMF-i põhikirja muudatused, millega nähti ette osaluskvoodi ja hääletamise reform, mis tagab dünaamiliselt arenenud majandusega riikidele, sh Eestile, parema esindatuse ja tugevama hääleõiguse. Kvoodi suurendamise rakendamiseks on alaesindatud liikmesriikidel vaja anda selleks eraldi nõusolek. Otsuse eelnõu eesmärk ongi anda nõusolek Eesti kvoodi suurendamiseks IMF-is ja volitada Eesti Panka osaluse suurendamiseks vajalikke toiminguid tegema. Eesti kvoot suureneb 32,6 miljoni euro võrra ja on siis kokku 106,8 miljonit eurot, mis on 0,039% IMF-i kvootide üldmahust. Eesti osaluse maksab tervenisti sisse Eesti Pank. Valitsus kutsub tagasi fondi praeguse liikmesusega seotud valitsuse võlakirjad. Muudatusettepanekute esitamise tähtajaks ettepanekuid ei esitatud. Komisjon menetles eelnõu s. a 6. detsembril ja tegi konsensuslikult ettepaneku panna eelnõu teisel lugemisel lõpphääletusele. Aitäh!</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2011-12-15_U13" ana="#deputy_chair">
          <seg xml:id="ParlaMint-EE_2011-12-15_U13-P1">Head ametikaaslased! Kas teil on ettekandjale küsimusi? Küsimusi ei ole. Ma tänan ettekandjat! Avan läbirääkimised ja palun Riigikogu kõnetooli Igor Gräzini! Ta ei soovi sõna. Siis ma läbirääkimisi ei ava. Eelnõu 133 kohta muudatusettepanekuid laekunud ei ole. Juhtivkomisjoni seisukoht on, et täna tuleks teisel lugemisel viia läbi lõpphääletus. Alustame selle ettevalmistamist.</seg>
          <seg xml:id="ParlaMint-EE_2011-12-15_U13-P2">Panen lõpphääletusele eelnõu 133. Palun võtta seisukoht ja hääletada!</seg>
          <seg xml:id="ParlaMint-EE_2011-12-15_U13-P3">Poolt on 83 Riigikogu liiget, vastuolijaid ega erapooletuid ei ole. Vabariigi Valitsuse esitatud Riigikogu otsuse 'Nõusoleku andmine Eesti Vabariigi kvoodi suurendamiseks Rahvusvahelises Valuutafondis' eelnõu 133 on otsusena vastu võetud.</seg>
          <seg xml:id="ParlaMint-EE_2011-12-15_U13-P4">Neljanda päevakorrapunkti käsitlemine on lõpetatud.</seg>
          <seg xml:id="ParlaMint-EE_2011-12-15_U13-P5">Head ametikaaslased! Ma tänan teid siiralt selle töö eest, mida olete teinud Riigikogu täiskogu II istungjärgul Eestimaa ja tema inimeste heaks ning laiemalt Euroopas ja kogu maailmas! Soovin teile ja teie peredele südamesoojust ja armsat jõuluaega ning jõudu teile edaspidiseks!</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2011-12-15_U14" ana="#deputy_chair">
          <seg xml:id="ParlaMint-EE_2011-12-15_U14-P1">Meil on täna veel üks päevakorrapunkt, selleks on austatud Riigikogu esimehe ja Jõuluvana etteaste. Ma palun teid tulla Riigikogu istungisaali! (Aplaus.)</seg>
        </u>
        <note type="speaker"> Jõuluvana</note>
        <u who="#jõuluvana_00000000" xml:id="ParlaMint-EE_2011-12-15_U15" ana="#guest">
          <seg xml:id="ParlaMint-EE_2011-12-15_U15-P1">Tere, kallis Riigikogu! Ma mäletan, et kui ma eelmisel aastal siin kõnepuldis käisin, siis ütlesin: 'Ees ootab valimiste aasta. Mõnega teist kohtume kindlasti veel, mõnega enam mitte. ' Mul on väga kurb täna oma sõnadele tagasi mõelda, kui ma meenutan iseenda ja teist väga paljude head sõpra Peeter Kreitzbergi, keda ma rõõmuga tänagi teie keskel näeksin. Aga maailm liigub edasi ning elugi jätkab oma ringkäiku. Mul oli väga hea meel, kui kuulsin, et Riigikogu sai oma ridadesse ka noore ema – Kaja Kallase. Tubli eeskuju kõikidele valijatele!</seg>
          <seg xml:id="ParlaMint-EE_2011-12-15_U15-P2">Teate, sel aastal – esimest korda, muuseas – tuli mul tõsiselt mõte ka vitsakimp kaasa võtta. Ma pean tunnistama, et mul jäid sõnad kurku kinni, kui Näärivana naisabiline Snegurotška mulle muiates teatas, et tervitagu ma Toompeal neid mehi ka, kes ennast ise vabariigiks nimetavad. Ma esiotsa ei mõistnud seda imelikku mõistujuttu. Siis ta seletas, et mõned tippvennad ütlevad enda kohta: 'Mina olengi vabariik! ' ehk umbkaudses tõlkes: 'I sama respublika. '</seg>
          <seg xml:id="ParlaMint-EE_2011-12-15_U15-P3">Lõppev aasta oli kogu rahva jaoks eurole ülemineku aasta ja see oli hea. Oli tõesti tore, et kõik pidasid oma sõna, kinnitades üksmeelselt, et euro hindu ei tõsta. Täpselt nii nagu lubati, nii läkski. Isegi hinnasildid jäid samaks, vahetus ainult valuuta.</seg>
          <seg xml:id="ParlaMint-EE_2011-12-15_U15-P4">Arvan, et selle juures on oluline meenutada, et Brüssel ei suuda kahjuks ilmselt ajalukku tagasi vaadata ega paralleele tõmmata. Ühe liidu on Eesti juba lauldes lammutanud. Mis puudutab Kreekale abi andmist, siis rahvasaadik Juku-Kalle Raidi ettepanek saata Kreekasse abi korras mitte raha, vaid bilansivõimelisi raamatupidajaid, oli minu meelest riigimehelik ja väga loov idee.</seg>
          <seg xml:id="ParlaMint-EE_2011-12-15_U15-P5">Ma juba nimetasin, et näen täna siin saalis palju uusi nägusid. Tõele au andes, mõnda näen üldse esimest korda elus. Miks te mulle enam ei kirjuta? Enne valimisi naakusite küll, et, pai Jõuluvana, too seda ja tee toda. Aga see on iga uue koosseisu puhul, iga nelja aasta tagant niimoodi olnud ja ma ei heida seda kellelegi ette. Mul on olnud senimaani nägude peale väga hea mälu. Ma mäletan isegi seda, mis kohal keegi eelmisel aastal siin saalis istus ja kus ta töötas. Uue koosseisuga seoses on Riigikogus muidugi mõista suurim uuendus see, et fraktsioone on järel neli. Ma ei hakka ennustama, et nii edasi liikudes oleme varsti tagasi üheparteisüsteemi juures. Eks te ise tea paremini. Ma julgen oletada, et te aimate kõik, keda ma silmas pean, kui ütlen, et sellel parteil on isegi juht juba olemas.</seg>
          <seg xml:id="ParlaMint-EE_2011-12-15_U15-P6">Vabariigi Presidendi saite siin saalis ära valitud. Vaat see on väga kiiduväärt ja ajalooline tegu! Lubasite enam-vähem kõik läbisegi, et loodate presidendi Riigikogus ära valida. Sõbrad! Ma soovitan teile, et proovige ka kõikidest muudest lubadustest pooled ära täita, siis olete eriti tublid.</seg>
          <seg xml:id="ParlaMint-EE_2011-12-15_U15-P7">Ega õiguskantslerit täna siin ei ole? Või soovolinikku? Vaat neilt tahaksin küll küsida, et ega neil ei ole jäänud märkamata tõsiasi, et Riigikogu juhatus on sooliselt totaalselt kaldu. Jüri on väga tubli mees.</seg>
          <seg xml:id="ParlaMint-EE_2011-12-15_U15-P8">Ühest asjast ei saa ma aru. Kui vaadata kaugelt, Tiibeti või Hiina kauguselt, siis tundub, et mõnel teist on mingi valu tekitada, nui neljaks, iseenesele probleeme, et siis nendega nagu lohega võitlema hakata.</seg>
          <seg xml:id="ParlaMint-EE_2011-12-15_U15-P9">Või need, vabandage väga, päkapikudiskolikud kampaaniad Riigikogu-siseselt energiat säästa. Mul jääb üle nõustuda Marek Strandbergiga, et energiasäästunädal on samasugune asi nagu karskusminut.</seg>
          <seg xml:id="ParlaMint-EE_2011-12-15_U15-P10">Nii palju toetus- ja sõprusrühmi ei ole selle maja sambad ja orvad juba aastakümneid näinud: 37 toetusrühma ja 45 sõprusrühma. Ime, et te selle kaelamurdva koorma kõrvalt üldse istungitele jõuate. Tulge ikka maa peale, kullakesed, ja tegelge sellega, mida Eesti rahvas teilt tegelikult ootab. Ju sellepärast ongi pilt, mis siit saalist rahvani jõuab, alati optimistlikult rõõmus ning tulvil armsaid naeratavaid nägusid, samal ajal kui rahandusminister Jürgen Ligi on saalis alati mossitav ja mõne meelest lausa ülbe olemisega. Teate, inimene, kes tööd murrab, ongi sellise näoga. Brüsselist saabuvat Ligi tasub meelde jätta, kunagi võib seda nägu elus vaja minna.</seg>
          <seg xml:id="ParlaMint-EE_2011-12-15_U15-P11">Sinule, kallis Peeter Võsa ... Kus sa oled? Kohtub valijatega. Võsa Peetrile tahan öelda, et õpetajatele lossi näitamine oli alles elu õied, sest selle kõige juures lolliks jäävate õpilaste hulk on varsti nii päästmatult suur, et Õllesummeri korraldamiseks on vaja kuus korda suuremat lauluväljakut. Teades täna, et nii teie kui ka õpetajate palk uuest aastast tõuseb, on kohe ukse taga järjekord. Nii et olge valmis järgmisi ja järgmisi külalisi viisakalt vastu võtma.</seg>
          <seg xml:id="ParlaMint-EE_2011-12-15_U15-P12">Aga lõppude lõpuks tulen tänase päeva põhiliste, heade asjade juurde, Jõuluvana kingituste juurde. Need on mul siin kotis nagu igal aastal.</seg>
          <seg xml:id="ParlaMint-EE_2011-12-15_U15-P13">Ma palun kingituse lunastamiseks esimesena valmis panna Keskerakonna fraktsioonil!</seg>
        </u>
        <note type="speaker">Viktor Vassiljev</note>
        <u who="#v_vassiljev_19530409" xml:id="ParlaMint-EE_2011-12-15_U16" ana="#regular">
          <seg xml:id="ParlaMint-EE_2011-12-15_U16-P1">Ma tahan tõest vastust.</seg>
        </u>
        <note type="speaker">Viktor Vassiljev</note>
        <u who="#v_vassiljev_19530409" xml:id="ParlaMint-EE_2011-12-15_U17" ana="#regular">
          <seg xml:id="ParlaMint-EE_2011-12-15_U17-P1">Tere, Jõuluvana!</seg>
        </u>
        <note type="speaker"> Jõuluvana</note>
        <u who="#jõuluvana_00000000" xml:id="ParlaMint-EE_2011-12-15_U18" ana="#guest">
          <seg xml:id="ParlaMint-EE_2011-12-15_U18-P1">Tervist!</seg>
        </u>
        <note type="speaker">Viktor Vassiljev</note>
        <u who="#v_vassiljev_19530409" xml:id="ParlaMint-EE_2011-12-15_U19" ana="#regular">
          <seg xml:id="ParlaMint-EE_2011-12-15_U19-P1">Ma loodan, et meeldib.</seg>
        </u>
        <note type="speaker">Viktor Vassiljev</note>
        <u who="#v_vassiljev_19530409" xml:id="ParlaMint-EE_2011-12-15_U20" ana="#regular">
          <seg xml:id="ParlaMint-EE_2011-12-15_U20-P1">Kas me peame luuletuse ka lugema?</seg>
        </u>
        <note type="speaker"> Jõuluvana</note>
        <u who="#jõuluvana_00000000" xml:id="ParlaMint-EE_2011-12-15_U21" ana="#guest">
          <seg xml:id="ParlaMint-EE_2011-12-15_U21-P1">Kas te tahate ausat ja ilusat vastust?</seg>
        </u>
        <note type="speaker"> Jõuluvana</note>
        <u who="#jõuluvana_00000000" xml:id="ParlaMint-EE_2011-12-15_U22" ana="#guest">
          <seg xml:id="ParlaMint-EE_2011-12-15_U22-P1">Olge hea, esinege millegagi, mis mulle ja rahvale meeldiks!</seg>
        </u>
        <note type="speaker">Viktor Vassiljev</note>
        <u who="#v_vassiljev_19530409" xml:id="ParlaMint-EE_2011-12-15_U23" ana="#regular">
          <seg xml:id="ParlaMint-EE_2011-12-15_U23-P1">Luuletus on siin, ise tegin eile. Fraktsiooni juhatus kinnitas ära. See väljendab Keskerakonna fraktsiooni vaateid ja on seega meeskonnatöö.</seg>
          <seg xml:id="ParlaMint-EE_2011-12-15_U23-P2">Erakonnad Riigikogus</seg>
          <seg xml:id="ParlaMint-EE_2011-12-15_U23-P3">istuvad kui kord ja kohus,</seg>
          <seg xml:id="ParlaMint-EE_2011-12-15_U23-P4">et me rahvas poleks ohus</seg>
          <seg xml:id="ParlaMint-EE_2011-12-15_U23-P5">ega näljast põsed lohus.</seg>
          <seg xml:id="ParlaMint-EE_2011-12-15_U23-P6">Tahaks teha sellist seadust,</seg>
          <seg xml:id="ParlaMint-EE_2011-12-15_U23-P7">millest õhkaks hinge headust,</seg>
          <seg xml:id="ParlaMint-EE_2011-12-15_U23-P8">et saaks poolt- ja vastuhäältest</seg>
          <seg xml:id="ParlaMint-EE_2011-12-15_U23-P9">seadusele kohast väärtust.</seg>
          <seg xml:id="ParlaMint-EE_2011-12-15_U23-P10">Meil on nuppe igast värvist</seg>
          <seg xml:id="ParlaMint-EE_2011-12-15_U23-P11">ja mis siis, et vahel närvis,</seg>
          <seg xml:id="ParlaMint-EE_2011-12-15_U23-P12">valijate hüve tarvis</seg>
          <seg xml:id="ParlaMint-EE_2011-12-15_U23-P13">haarame kolleegil sarvist.</seg>
          <seg xml:id="ParlaMint-EE_2011-12-15_U23-P14">Õnneks hea juhataja,</seg>
          <seg xml:id="ParlaMint-EE_2011-12-15_U23-P15">lahkel häälel hurjutaja,</seg>
          <seg xml:id="ParlaMint-EE_2011-12-15_U23-P16">meeli jahutab, kui vaja,</seg>
          <seg xml:id="ParlaMint-EE_2011-12-15_U23-P17">et ei tõuseks järelkaja.</seg>
          <seg xml:id="ParlaMint-EE_2011-12-15_U23-P18">Aga täna on meil tulnud,</seg>
          <seg xml:id="ParlaMint-EE_2011-12-15_U23-P19">keda päevakorras polnud.</seg>
          <seg xml:id="ParlaMint-EE_2011-12-15_U23-P20">Tea, kes on ja mida toonud,</seg>
          <seg xml:id="ParlaMint-EE_2011-12-15_U23-P21">meie majja rahu loonud.</seg>
          <seg xml:id="ParlaMint-EE_2011-12-15_U23-P22">Tere, Jõuluvana lahe,</seg>
          <seg xml:id="ParlaMint-EE_2011-12-15_U23-P23">ei me ole kahevahel,</seg>
          <seg xml:id="ParlaMint-EE_2011-12-15_U23-P24">see, et külastad meid vahel,</seg>
          <seg xml:id="ParlaMint-EE_2011-12-15_U23-P25">on ju kindel rahva tahe.</seg>
        </u>
        <note type="speaker"> Jõuluvana</note>
        <u who="#jõuluvana_00000000" xml:id="ParlaMint-EE_2011-12-15_U24" ana="#guest">
          <seg xml:id="ParlaMint-EE_2011-12-15_U24-P1">Olge head, laske tulla!</seg>
        </u>
        <note type="speaker"> Jõuluvana</note>
        <u who="#jõuluvana_00000000" xml:id="ParlaMint-EE_2011-12-15_U25" ana="#guest">
          <seg xml:id="ParlaMint-EE_2011-12-15_U25-P1">Hea lugu! (Aplaus.) See oli väga hea lugu. Omavahel öeldes, teie siin Toompeal peaksite eriti hästi teadma (ma ei pea silmas mitte ainult teie fraktsiooni, vaid ka teisi), et valijal on üldiselt üsna lühike mälu. Aga see luuletus oli nii hea, et see jäi mulle meelde. Ärge seda järgmisel aastal enam ette lugege! (Naer.) Mul on teile mõned kingitused. Kõigepealt kingin teie fraktsioonile majasiseseks kasutamiseks elektrikarjuse, et saaks korda hoida ja sõnakuulmatuid nuhelda. Peale selle, selleks et helgemad pead laiali ei jookseks, kingin teile ringiliikumiseks selle aasadega köie. Olge head, hakake siit ridade vahelt kohe minema. Võtke kinni ja nendele, kelleni köis ei ulata, andke piitsa! Aitäh Keskerakonnale! Aitüma! Jõudu! (Aplaus.)</seg>
          <seg xml:id="ParlaMint-EE_2011-12-15_U25-P2">Ma palun nüüd siia Reformierakonna!</seg>
        </u>
        <note type="speaker"> Valdo_Randpere_Margus_Hanson_ja_Kalle_Jents</note>
        <u who="#valdo_randpere_margus_hanson_ja_kalle_jents_00000000" xml:id="ParlaMint-EE_2011-12-15_U26" ana="#guest">
          <seg xml:id="ParlaMint-EE_2011-12-15_U26-P1">Reformikesi tuleme präänikute maalt,</seg>
          <seg xml:id="ParlaMint-EE_2011-12-15_U26-P2">meil taskus pähklid magusad ja sabad püsti ka.</seg>
          <seg xml:id="ParlaMint-EE_2011-12-15_U26-P3">Nüüd Riigikogus ripume kolmekesi reas,</seg>
          <seg xml:id="ParlaMint-EE_2011-12-15_U26-P4">siin silma peal me hoiame,</seg>
          <seg xml:id="ParlaMint-EE_2011-12-15_U26-P5">et seadused saaks head.</seg>
          <seg xml:id="ParlaMint-EE_2011-12-15_U26-P6">Me usume, et kindlasti rõõmustame teid,</seg>
          <seg xml:id="ParlaMint-EE_2011-12-15_U26-P7">kuid kõigiks headeks asjadeks pole pappi meil.</seg>
          <seg xml:id="ParlaMint-EE_2011-12-15_U26-P8">Ja piparkoogineiukest kaasas pole ka.</seg>
          <seg xml:id="ParlaMint-EE_2011-12-15_U26-P9">Ta kuusega koos pikali on ahjuplaadi peal.</seg>
          <seg xml:id="ParlaMint-EE_2011-12-15_U26-P10">Reformikesi tuleme präänikute maalt,</seg>
          <seg xml:id="ParlaMint-EE_2011-12-15_U26-P11">meil taskus pähklid magusad</seg>
          <seg xml:id="ParlaMint-EE_2011-12-15_U26-P12">ja sabad püsti ka.</seg>
        </u>
        <note type="speaker"> Jõuluvana</note>
        <u who="#jõuluvana_00000000" xml:id="ParlaMint-EE_2011-12-15_U27" ana="#guest">
          <seg xml:id="ParlaMint-EE_2011-12-15_U27-P1">Väga ilus esitus! (Aplaus.) Et natukenegi leevendada teie kui valitsuserakonna süükoormat opositsiooni ees, et nimelt tõrjuda süüdistust, et te elust mitte midagi ei tea, siis ma kingin teile ajalehest Kesknädal Tallinna Televisiooni programmi. (Aplaus.) Kuna sealt aasta jooksul niikuinii väga palju uut ei tule, siis võite selle aastaks seinale jätta.</seg>
          <seg xml:id="ParlaMint-EE_2011-12-15_U27-P2">IRL.</seg>
        </u>
        <note type="speaker">Marko Pomerants</note>
        <u who="#m_pomerants_19640924" xml:id="ParlaMint-EE_2011-12-15_U28" ana="#regular">
          <seg xml:id="ParlaMint-EE_2011-12-15_U28-P1">Tervist!</seg>
        </u>
        <note type="speaker"> Jõuluvana</note>
        <u who="#jõuluvana_00000000" xml:id="ParlaMint-EE_2011-12-15_U29" ana="#guest">
          <seg xml:id="ParlaMint-EE_2011-12-15_U29-P1">Tervist!</seg>
        </u>
        <note type="speaker">Marko Pomerants</note>
        <u who="#m_pomerants_19640924" xml:id="ParlaMint-EE_2011-12-15_U30" ana="#regular">
          <seg xml:id="ParlaMint-EE_2011-12-15_U30-P1">Meil tekkis lõhe, tegelikult kaks, et millist luuletust esitada. Seetõttu me loeme ette selle neljanda.</seg>
          <seg xml:id="ParlaMint-EE_2011-12-15_U30-P2">Hea, et tulid, jõuluvana, sahinaga vahvalt</seg>
          <seg xml:id="ParlaMint-EE_2011-12-15_U30-P3">ja et tõid meile armastust</seg>
          <seg xml:id="ParlaMint-EE_2011-12-15_U30-P4">otse meie rahvalt.</seg>
          <seg xml:id="ParlaMint-EE_2011-12-15_U30-P5">Mida soovida?</seg>
          <seg xml:id="ParlaMint-EE_2011-12-15_U30-P6">Kuuljat kõrva kingikotti,</seg>
          <seg xml:id="ParlaMint-EE_2011-12-15_U30-P7">mõtteselgus poleks paha,</seg>
          <seg xml:id="ParlaMint-EE_2011-12-15_U30-P8">ja me mokkadele peale</seg>
          <seg xml:id="ParlaMint-EE_2011-12-15_U30-P9">mesilasevaha.</seg>
          <seg xml:id="ParlaMint-EE_2011-12-15_U30-P10">Ka me rahvale sa vii kingid,</seg>
          <seg xml:id="ParlaMint-EE_2011-12-15_U30-P11">vala otse kotti.</seg>
          <seg xml:id="ParlaMint-EE_2011-12-15_U30-P12">Tänu nende pingutustele</seg>
          <seg xml:id="ParlaMint-EE_2011-12-15_U30-P13">me pole läind pankrotti.</seg>
          <seg xml:id="ParlaMint-EE_2011-12-15_U30-P14">Mida meil on rahvale siis pakkuda?</seg>
          <seg xml:id="ParlaMint-EE_2011-12-15_U30-P15">Kõrgharidus on varsti tasuta,</seg>
          <seg xml:id="ParlaMint-EE_2011-12-15_U30-P16">ole mees ja kasuta!</seg>
          <seg xml:id="ParlaMint-EE_2011-12-15_U30-P17">Emapension tuleb varsti.</seg>
          <seg xml:id="ParlaMint-EE_2011-12-15_U30-P18">Maale saame saata arsti.</seg>
          <seg xml:id="ParlaMint-EE_2011-12-15_U30-P19">Hea, et tulid, jõuluvana,</seg>
          <seg xml:id="ParlaMint-EE_2011-12-15_U30-P20">sahinaga vahvalt!</seg>
        </u>
        <note type="speaker"> Jõuluvana</note>
        <u who="#jõuluvana_00000000" xml:id="ParlaMint-EE_2011-12-15_U31" ana="#guest">
          <seg xml:id="ParlaMint-EE_2011-12-15_U31-P1">Aitäh tõsise loo eest! Teie pakk on vaat et kõige suurem. IRL, teate, te harjutage ja kui tundub, et saab hea, siis tehke ära. Siin on teile kott kipsi, pintslikomplekt ja punane värv. Tehke kõigepealt üks makett oma haldusreformist, nii et kõik sellest aru saaksid, ja siis viige ellu. (Aplaus.)</seg>
          <seg xml:id="ParlaMint-EE_2011-12-15_U31-P2">Sotsid, palun!</seg>
        </u>
        <note type="speaker">Sven Mikser</note>
        <u who="#s_mikser_19731108" xml:id="ParlaMint-EE_2011-12-15_U32" ana="#regular">
          <seg xml:id="ParlaMint-EE_2011-12-15_U32-P1">Hea jõuluvana! Kas sa tead, mis asi on poeet-laureaat?</seg>
        </u>
        <note type="speaker"> Jõuluvana</note>
        <u who="#jõuluvana_00000000" xml:id="ParlaMint-EE_2011-12-15_U33" ana="#guest">
          <seg xml:id="ParlaMint-EE_2011-12-15_U33-P1">Ma mäletan neid, kes omal ajal olid.</seg>
        </u>
        <note type="speaker">Sven Mikser</note>
        <u who="#s_mikser_19731108" xml:id="ParlaMint-EE_2011-12-15_U34" ana="#regular">
          <seg xml:id="ParlaMint-EE_2011-12-15_U34-P1">Poeet-laureaat on Inglise õukonnas alates Henri VII ajast olnud selline isik, kellele valitsus teeb kohustuseks ametlikeks tähtpäevadeks komponeerida oode ja muid värsse.</seg>
        </u>
        <note type="speaker"> Jõuluvana</note>
        <u who="#jõuluvana_00000000" xml:id="ParlaMint-EE_2011-12-15_U35" ana="#guest">
          <seg xml:id="ParlaMint-EE_2011-12-15_U35-P1">Siis ma umbes tean.</seg>
        </u>
        <note type="speaker">Sven Mikser</note>
        <u who="#s_mikser_19731108" xml:id="ParlaMint-EE_2011-12-15_U36" ana="#regular">
          <seg xml:id="ParlaMint-EE_2011-12-15_U36-P1">Ja kuna meil, erinevalt teistest fraktsioonidest, ei ole sellist poeeti jumala armust, siis meil käib ex officio fraktsiooni esimehe ametiga kaasas poeedi-laureaadi tiitel. Seega, ma loen sulle sügavalt opositsioonilise ja ühiskonnakriitilise jõululuuletuse 'Pühadeäng Toompeal'.</seg>
          <seg xml:id="ParlaMint-EE_2011-12-15_U36-P2">Talv lumetu on sügavalt sümboolne,</seg>
          <seg xml:id="ParlaMint-EE_2011-12-15_U36-P3">kui käes on kriis, ka lumelt säästetakse.</seg>
          <seg xml:id="ParlaMint-EE_2011-12-15_U36-P4">On katkend koostöö, varem kolmepoolne,</seg>
          <seg xml:id="ParlaMint-EE_2011-12-15_U36-P5">nüüd isand Stenbock üksi tõstab makse.</seg>
          <seg xml:id="ParlaMint-EE_2011-12-15_U36-P6">Kui valitsus ei pilla teatepulka,</seg>
          <seg xml:id="ParlaMint-EE_2011-12-15_U36-P7">kui üle hüppepaku ta ei astu,</seg>
          <seg xml:id="ParlaMint-EE_2011-12-15_U36-P8">siis jõuame pea viie jõuka hulka.</seg>
          <seg xml:id="ParlaMint-EE_2011-12-15_U36-P9">Selg ees, meil juba Kreeka tuleb vastu.</seg>
          <seg xml:id="ParlaMint-EE_2011-12-15_U36-P10">Oh, leiaks õige menetlemisnormi.</seg>
          <seg xml:id="ParlaMint-EE_2011-12-15_U36-P11">Ah, kui need oponendid vaid ei tõmbleks,</seg>
          <seg xml:id="ParlaMint-EE_2011-12-15_U36-P12">siis paneks toime haldusereformi,</seg>
          <seg xml:id="ParlaMint-EE_2011-12-15_U36-P13">siis pintsakugi nööbi külge õmbleks.</seg>
          <seg xml:id="ParlaMint-EE_2011-12-15_U36-P14">Mõelge, on´s minister selles süüdi,</seg>
          <seg xml:id="ParlaMint-EE_2011-12-15_U36-P15">et sõber teenis veidi süütut pappi,</seg>
          <seg xml:id="ParlaMint-EE_2011-12-15_U36-P16">et elulube osteti ja müüdi!</seg>
          <seg xml:id="ParlaMint-EE_2011-12-15_U36-P17">Ei ole ju, no tule, taevas, appi!</seg>
          <seg xml:id="ParlaMint-EE_2011-12-15_U36-P18">On kodukulud vajund kaduvikku,</seg>
          <seg xml:id="ParlaMint-EE_2011-12-15_U36-P19">on jäänud aateist tulvil kahekeelsus.</seg>
          <seg xml:id="ParlaMint-EE_2011-12-15_U36-P20">Kes usub Ansipit, kes päkapikku,</seg>
          <seg xml:id="ParlaMint-EE_2011-12-15_U36-P21">oo püha öö, oo püha lihtsameelsus!</seg>
          <seg xml:id="ParlaMint-EE_2011-12-15_U36-P22">Nüüd unustan skandaalid, kriisid, jama,</seg>
          <seg xml:id="ParlaMint-EE_2011-12-15_U36-P23">jään unne, enne kevadet ei ärka.</seg>
          <seg xml:id="ParlaMint-EE_2011-12-15_U36-P24">Eeskujuks olla polegi niisama,</seg>
          <seg xml:id="ParlaMint-EE_2011-12-15_U36-P25">ilm imetleb, ent lumpen, loll, ei märka!</seg>
          <seg xml:id="ParlaMint-EE_2011-12-15_U36-P26">(Aplaus.)</seg>
        </u>
        <note type="speaker"> Jõuluvana</note>
        <u who="#jõuluvana_00000000" xml:id="ParlaMint-EE_2011-12-15_U37" ana="#guest">
          <seg xml:id="ParlaMint-EE_2011-12-15_U37-P1">Sven! Kas sa tead, mida päkapikud ütlevad, kui nad sind televiisorist vaatavad? Nad ütlevad: 'See on see ähvardaja! ' Aga mul on teile kingitus ka. Karikas. See on teile selle eest, et te aina pürgite ja olete väga tublid. Kui ma selle karika nüüd täidaksin, siis te märkaksite, et siia on augud sisse puuritud. Seda sellepärast, et teie olete Riigikogus nagu üks kannatuste karikas, kuhu kõikide tilkuvate erakondade laialijooksjad, väljavalgujad ja minematilkujad satuvad. Sellepärast saate oma fraktsioonis harjutada, millise augu ette näpp käib, et tilkumine peatada. (Aplaus.)</seg>
          <seg xml:id="ParlaMint-EE_2011-12-15_U37-P2">Ma tahan teile, armsad Riigikogu liikmed, lõpuks lugeda ette ühe väikese väljavõtte ühest Kersti Merilaasi ilusast luuletusest. Kodus puhkust veetma hakates ja jõuludele vastu minnes mõelge selle luuletuse peale.</seg>
          <seg xml:id="ParlaMint-EE_2011-12-15_U37-P3">Ära tao endale vastu rindu!</seg>
          <seg xml:id="ParlaMint-EE_2011-12-15_U37-P4">Ära peksa pead vastu poste!</seg>
          <seg xml:id="ParlaMint-EE_2011-12-15_U37-P5">Ära rapsi rusikatega õhku!</seg>
          <seg xml:id="ParlaMint-EE_2011-12-15_U37-P6">Võta trumm!</seg>
          <seg xml:id="ParlaMint-EE_2011-12-15_U37-P7">Kena jõuluaega, kallis Riigikogu! Ole hea, pea meeles, et inimesed igatsevad Toompea poole vaadata alt üles, uhkuse, kindluse ning lootusega! Ära vea neid alt! See ongi sinu kui saadiku vabadus ja selleks on sulle antud mandaat. Selle tõestamiseks teen ma ettepaneku lõpetada 2011. aasta nii, et kõik täna siin saalis olijad hääletavad tõepoolest nii, nagu nad ise oma südametunnistuse järgi õigeks peavad ja oma südames tunnevad. Keegi ei kaota, keegi ei võida. Esimest korda saad vajutada seda nuppu, mis sulle tõesti päriselt meeldib. Hoolimata sellest, oled sa opositsioonis või koalitsioonis, vali lihtsalt kas punane või roheline, see, kumb värv on sinu jaoks rohkem jõulude värv. Hääletagem!</seg>
          <seg xml:id="ParlaMint-EE_2011-12-15_U37-P8">Ilus kirju pilt sai. Ma tänan teid! Rahulikke pühi! Olge terved! Me kohtume teiega aasta pärast. (Aplaus.)</seg>
          <seg xml:id="ParlaMint-EE_2011-12-15_U37-P9">Istungi lõpp kell 10.37.</seg>
        </u>
      </div>
    </body>
  </text>
</TEI>
