<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="et" xml:id="ParlaMint-EE_2011-08-29" ana="#reference">
  <teiHeader>
    <fileDesc>
      <titleStmt>
        <title xml:lang="en" type="main">Estonian parliamentary corpus ParlaMint-EE, 2011-08-29 [ParlaMint SAMPLE]</title>
        <title xml:lang="en" type="sub">XII Parliament term, Extraordinary session of the Parliament term Monday, 29.08.2011, 13:00</title>
        <title xml:lang="et" type="sub">XII Riigikogu, Riigikogu erakorraline istungjärk Esmaspäev, 29.08.2011, 13:00</title>
        <meeting ana="#parla.uni #parla.sitting" n="2011-08-29">2011-08-29</meeting>
        <meeting ana="#parla.uni #parla.session" n="exs">extraordinary session</meeting>
        <meeting ana="#parla.uni #parla.term #parliament.RK12">XII Riigikogu</meeting>
        <respStmt>
          <persName>Martin Mölder</persName>
          <persName>Neeme Kahusk</persName>
          <persName>Kadri Vider</persName>
          <resp xml:lang="en">Data retrieval and conversion to Parla-CLARIN TEI XML</resp>
        </respStmt>
        <funder>
          <orgName xml:lang="et">CLARIN ERIC teadustaristu</orgName>
          <orgName xml:lang="en">CLARIN ERIC research infrastructure</orgName>
        </funder>
      </titleStmt>
      <editionStmt>
        <edition>2.1</edition>
      </editionStmt>
      <extent>
        <measure quantity="10" unit="speeches" xml:lang="en">10 speeches</measure>
        <measure quantity="1000" unit="words" xml:lang="en">1000 words</measure>
      </extent>
      <publicationStmt>
        <publisher>
          <orgName xml:lang="et">CLARIN ERIC teadustaristu</orgName>
          <orgName xml:lang="en">CLARIN ERIC research infrastructure</orgName>
        </publisher>
        <idno subtype="handle" type="URI">http://hdl.handle.net/11356/1431</idno>
        <availability status="free">
          <licence>http://creativecommons.org/licenses/by/4.0/</licence>
          <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
        </availability>
        <date when="2023-01-04">2023-01-04</date>
      </publicationStmt>
      <sourceDesc>
        <bibl>
          <title type="main" xml:lang="et">Riigikogu stenogrammid</title>
          <idno type="URI">https://stenogrammid.riigikogu.ee/et/201609261500</idno>
        </bibl>
      </sourceDesc>
    </fileDesc>
    <encodingDesc>
      <projectDesc>
        <p xml:lang="en">
          <ref target="https://www.clarin.eu/content/parlamint">ParlaMint</ref>
        </p>
      </projectDesc>
      <tagsDecl>
        <namespace name="http://www.tei-c.org/ns/1.0">
          <tagUsage gi="text" occurs="1"/>
        </namespace>
      </tagsDecl>
    </encodingDesc>
    <profileDesc>
      <settingDesc>
        <setting>
          <name type="org">Riigikogu</name>
          <name type="address">Lossi plats 1a</name>
          <name type="city">Tallinn</name>
          <name type="country" key="EE">Estonia</name>
          <date ana="#parla.meeting" when="2011-08-29">2011-08-29</date>
        </setting>
      </settingDesc>
    </profileDesc>
  </teiHeader>
  <text ana="#reference">
    <body>
      <div type="debateSection">
        <note type="speaker">Ene Ergma</note>
        <u who="#e_ergma_19440229" xml:id="ParlaMint-EE_2011-08-29_U1" ana="#chair">
          <seg xml:id="ParlaMint-EE_2011-08-29_U1-P1">Tere päevast, austatud Vabariigi President, Riigikogu, peaminister, ministrid, külalised, daamid ja härrad! Alustame erakorralist istungjärku, mille olen kokku kutsunud põhiseaduse § 68, Riigikogu kodu- ja töökorra seaduse § 51 lõike 1 ning Vabariigi Presidendi valimise seaduse § 14 kohaselt 62 Riigikogu liikme ettepanekul täna, 29. augustil. Päevakorras on üks punkt – Vabariigi Presidendi valimine.</seg>
          <seg xml:id="ParlaMint-EE_2011-08-29_U1-P2">Lugupeetud Riigikogu liikmed! Meil ei ole veel uut presidenti valitud. Presidendi koht on seal, kus meie riigipea praegu istub.</seg>
          <seg xml:id="ParlaMint-EE_2011-08-29_U1-P3">Kolleegid! Nüüd on aeg anda üle eelnõusid ja arupärimisi. Palun, kolleeg Kalev Kallo!</seg>
        </u>
        <note type="speaker">Kalev Kallo</note>
        <u who="#k_kallo_19481206" xml:id="ParlaMint-EE_2011-08-29_U2" ana="#regular">
          <seg xml:id="ParlaMint-EE_2011-08-29_U2-P1">Austatud eesistuja! Lugupeetud kolleegid! Hoolimata tänasel päeval toimuvast ülevast ja tähtsast sündmusest, ei saa me mitte jätta tähelepanu juhtimata majandusministeeriumis toimuvale korruptsioonihõngulisele tegevusele. Nimelt on massiteabevahendite kaudu teatavaks saanud, et Eesti Energia, Maanteeamet ning erakapitalil põhinevad ettevõtted Nordecon AS ja Ramboll Eesti AS alustasid projektiga OSAMAT, mille raames hakatakse katsetama põlevkivituha lisamist betoonisegudesse, mida seejärel kasutatakse maanteede rajamisel pinnase stabiliseerimiseks. Katseprojekti läbiviimiseks on erakapitalil põhinevatele firmadele eraldatud 2,7 miljonit eurot. Põlevkivituhka on meil maanteekatte stabiliseerimiseks kasutatud juba ammu. Viimase kättesaadava uuringu tegi 2005. aastal AS Teede Tehnokeskus. Selle pealkiri on 'Eelmise sajandi seitsmekümnendatel-kaheksakümnendatel aastatel ehitatud põlevkivituhaga stabiliseeritud katete seisukorra uuring'. Me teame, et sobivaid tehnoloogiaid ja kasutusmeetodeid on Tallinna Tehnikaülikoolis tulevastele teedeehitajatele õpetatud juba vähemalt viimased 30 aastat. Aga nüüd eraldatakse erafirmale ilma riigihanget tegemata 2,7 miljonit eurot selle uurimiseks, mis on ammugi selge. Meile tundub, et siin on korruptsiooni hõngu.</seg>
        </u>
        <note type="speaker">Ene Ergma</note>
        <u who="#e_ergma_19440229" xml:id="ParlaMint-EE_2011-08-29_U3" ana="#chair">
          <seg xml:id="ParlaMint-EE_2011-08-29_U3-P1">Aitäh! Juhatuse nimel olen vastu võtnud ühe arupärimise. Kui arupärimine vastab Riigikogu kodu- ja töökorra seadusele, siis edastan selle otsekohe adressaadile.</seg>
          <seg xml:id="ParlaMint-EE_2011-08-29_U3-P2">Head kolleegid! Nüüd teated. Riigikogu juhatus võttis 16. juunil menetlusse järgmised eelnõud ja määras neile juhtivkomisjonid: Sotsiaaldemokraatliku Erakonna fraktsiooni s. a 15. juunil algatatud kriminaalmenetluse seadustiku muutmise seaduse eelnõu, mille juhtivkomisjon on õiguskomisjon; Sotsiaaldemokraatliku Erakonna fraktsiooni s. a 16. juunil algatatud tulumaksuseaduse muutmise seaduse eelnõu, mille juhtivkomisjon on rahanduskomisjon; Isamaa ja Res Publica Liidu fraktsiooni ning Eesti Reformierakonna fraktsiooni s. a 16. juunil algatatud äriseadustiku ja sellega seonduvate teiste seaduste muutmise seaduse eelnõu, mille juhtivkomisjon on õiguskomisjon.</seg>
          <seg xml:id="ParlaMint-EE_2011-08-29_U3-P3">Olen edastanud Riigikogu liikmete kaks arupärimist majandus- ja kommunikatsiooniminister Juhan Partsile.</seg>
          <seg xml:id="ParlaMint-EE_2011-08-29_U3-P4">Austatud Riigikogu liikmed! Täna pärast täiskogu istungit toimub siin saalis Eesti-Iisraeli parlamendirühma koosolek.</seg>
          <seg xml:id="ParlaMint-EE_2011-08-29_U3-P5">Palun teeme nüüd kohaloleku kontrolli!</seg>
          <seg xml:id="ParlaMint-EE_2011-08-29_U3-P6">Lugupeetud kolleegid! Kohalolijaks registreerus 101 Riigikogu liiget. Riigikogu on erakorralisel istungil otsustusvõimeline, kui kohal on üle poole Riigikogu koosseisust. Kuna kohal on 101 Riigikogu liiget, siis on Riigikogu otsustusvõimeline.</seg>
          <seg xml:id="ParlaMint-EE_2011-08-29_U3-P7">Läheme erakorralise istungjärgu töö ajagraafiku kehtestamise juurde. Riigikogu kodu- ja töökorra seaduse § 52 kohaselt kehtestab Riigikogu erakorralise istungjärgu töö ajagraafiku poolthäälteenamusega. Edaspidine Riigikogu töö ajagraafik tuleneb Eesti Vabariigi põhiseadusest, Vabariigi Presidendi valimise seadusest ja ettenähtud valimistoimingute tähtaegadest. Erakorraline istungjärk kestab seni, kuni Riigikogus on kõik Vabariigi Presidendi valimise seaduses ettenähtud toimingud tehtud. Täna töötame kuni valimistulemuse teatavakstegemiseni esimeses voorus.</seg>
          <seg xml:id="ParlaMint-EE_2011-08-29_U3-P8">Teen ettepaneku kinnitada Riigikogu erakorralise istungjärgu töö ajagraafik. Palun hääletada!</seg>
          <seg xml:id="ParlaMint-EE_2011-08-29_U3-P9">Poolt on 101 Riigikogu liiget, vastuolijaid ega erapooletuid ei ole. Erakorralise istungjärgu töö ajagraafik on kinnitatud.</seg>
        </u>
        <note type="speaker">Ene Ergma</note>
        <u who="#e_ergma_19440229" xml:id="ParlaMint-EE_2011-08-29_U4" ana="#chair">
          <seg xml:id="ParlaMint-EE_2011-08-29_U4-P1">Lugupeetud Riigikogu liikmed! Asume Vabariigi Presidendi valimise esimese hääletusvooru juurde. Hääletamise ning hääletamis- ja valimistulemuste kindlakstegemise korra tutvustamiseks on sõna Vabariigi Valimiskomisjoni esimehel Heiki Sibulal. Palun!</seg>
        </u>
        <note type="speaker">Heiki Sibul</note>
        <u who="#h_sibul_00000000" xml:id="ParlaMint-EE_2011-08-29_U5" ana="#guest">
          <seg xml:id="ParlaMint-EE_2011-08-29_U5-P1">Austatud Riigikogu esimees! Austatud Vabariigi President! Lugupeetud Riigikogu liikmed! Vabariigi Presidendi valimise seaduse § 15 lõikele 8 tuginedes registreeris Vabariigi Valimiskomisjon oma 28. augusti otsusega nr 71 Vabariigi Presidendi kandidaatideks esimeses hääletusvoorus Toomas Hendrik Ilvese ja Indrek Tarandi. Seega on hääletamissedelitele kantud Toomas Hendrik Ilvese ja Indrek Tarandi nimi.</seg>
          <seg xml:id="ParlaMint-EE_2011-08-29_U5-P2">Enne valimistoimingute juurde asumist lubage mul tutvustada hääletamise ning hääletamis- ja valimistulemuse kindlakstegemise korda. Valimiskomisjon annab Riigikogu liikmele hääletamissedeli koos ümbrikuga Riigikogu liikmete nimekirja alusel. Palun Riigikogu liikmel esitada hääletamissedeli saamiseks valimiskomisjonile oma isikut tõendav dokument, st Riigikogu liikme tunnistus, isikutunnistus, pass või juhiluba. Sedeli saamise kohta annab Riigikogu liige allkirja. Hääletamine on salajane. Hääletamissedel täidetakse hääletamiskabiinis. Igal Riigikogu liikmel on üks hääl. Riigikogu liige märgib sedelil lahtrisse risti selle kandidaadi nime juures, kelle poolt ta hääletab. Pärast sedeli täitmist paneb hääletaja sedeli ümbrikusse ja annab selle valimiskomisjoni liikmele, kes paneb ümbrikule komisjoni pitsati jäljendi. Seejärel laseb hääletaja ümbriku valimiskasti. Hääletamissedeli rikkumise korral enne selle valimiskasti laskmist on hääletajal rikutud sedeli tagastamise korral õigus saada uus sedel. Enne häälte lugemist on Riigikogu liikmel õigus esitada kirjalik protest hääletamise korra rikkumise kohta. Selle vaatab komisjon läbi ja teeb oma otsuse.</seg>
          <seg xml:id="ParlaMint-EE_2011-08-29_U5-P3">Pärast seda, kui hääletamine on lõppenud ja ka võimalikud protestid lahendatud, teeb valimiskomisjon kindlaks esialgse hääletamistulemuse ning loeb seejärel hääled avalikult siin saalis. Valimiskomisjon teeb teatavaks hääletamistulemuse, lugedes ette Vabariigi Valimiskomisjoni protokolli hääletamistulemuse kohta. Enne valimistulemuse kindlakstegemist on Riigikogu liikmel õigus esitada kirjalik protest hääletamistulemuse kindlakstegemise korra võimaliku rikkumise kohta. Seejärel teeb valimiskomisjon teatavaks valimistulemuse. Valituks tunnistatakse kandidaat, kelle poolt hääletab Riigikogu koosseisu kahekolmandikuline enamus, st vähemalt 68 Riigikogu liiget. Hääletamine toimub Riigikogu saali kõrval fuajees. Hääletamise korraldamiseks eraldatud alal tohivad lisaks Riigikogu liikmetele viibida ainult valimiskomisjoni liikmed ja valimiskomisjoni teenindavad isikud. Tänan!</seg>
        </u>
        <note type="speaker">Ene Ergma</note>
        <u who="#e_ergma_19440229" xml:id="ParlaMint-EE_2011-08-29_U6" ana="#chair">
          <seg xml:id="ParlaMint-EE_2011-08-29_U6-P1">Kas Riigikogu liikmetel on küsimusi hääletamise ning hääletamis- ja valimistulemuse kindlakstegemise korra kohta? Küsimusi ei ole. Palun valimiskomisjonil kontrollida valimiskasti ja see pitseerida! Hääletamiseks on aega üks tund. Hääletamise lõppemisest annan märku signaaliga, mille järel palun kõigil Riigikogu liikmetel koguneda tagasi istungisaali. See toimub kell 14.12.</seg>
          <seg xml:id="ParlaMint-EE_2011-08-29_U6-P2">Kuulutan välja Vabariigi Presidendi valimise esimese hääletamisvooru.</seg>
          <seg xml:id="ParlaMint-EE_2011-08-29_U6-P3">H ä ä l e t a m i n e</seg>
        </u>
        <note type="speaker">Ene Ergma</note>
        <u who="#e_ergma_19440229" xml:id="ParlaMint-EE_2011-08-29_U7" ana="#chair">
          <seg xml:id="ParlaMint-EE_2011-08-29_U7-P1">Lugupeetud Riigikogu! Palun tähelepanu! Kuulutan hääletamise Vabariigi Presidendi valimise esimeses hääletamisvoorus lõppenuks. Palun tuua valimiskast saali! Kõigepealt palun kontrollida, kas pitser on terve! Tänan! Kas Riigikogu liikmetel on proteste hääletamise korra rikkumise kohta? Ei ole. Palun valimiskomisjoni liikmetel asuda hääli lugema!</seg>
        </u>
        <note type="speaker">Alo Heinsalu</note>
        <u who="#a_heinsalu_00000000" xml:id="ParlaMint-EE_2011-08-29_U8" ana="#guest">
          <seg xml:id="ParlaMint-EE_2011-08-29_U8-P1">Lugupeetud Riigikogu! Kontrollin teie ees avaliku ülelugemise teel, kas esialgne hääletamistulemus on õige. Kõigepealt loen ette kandidaatidele antud hääled. Toomas Hendrik Ilves: 1, 2, 3, 4, 5, 6, 7, 8, 9, 10, 11, 12, 13, 14, 15, 16, 17, 18, 19, 20, 21, 22, 23, 24, 25, 26, 27, 28, 29, 30, 31, 32, 33, 34, 35, 36, 37, 38, 39, 40, 41, 42, 43, 44, 45, 46, 47, 48, 49, 50, 51, 52, 53, 54, 55, 56, 57, 58, 59, 60, 61, 62, 63, 64, 65, 66, 67, 68. (Aplaus.) 69, 70, 71, 72, 73. (Aplaus.)</seg>
        </u>
        <note type="speaker">Ene Ergma</note>
        <u who="#e_ergma_19440229" xml:id="ParlaMint-EE_2011-08-29_U9" ana="#chair">
          <seg xml:id="ParlaMint-EE_2011-08-29_U9-P1">Meil on hiljem aega plaksutada. Palun jätkake!</seg>
        </u>
        <note type="speaker">Alo Heinsalu</note>
        <u who="#a_heinsalu_00000000" xml:id="ParlaMint-EE_2011-08-29_U10" ana="#guest">
          <seg xml:id="ParlaMint-EE_2011-08-29_U10-P1">Indrek Tarand: 1, 2, 3, 4, 5, 6, 7, 8, 9, 10, 11, 12, 13, 14, 15, 16, 17, 18, 19, 20, 21, 22, 23, 24, 25. Kaks hääletamissedelit on kehtetud, kuna on tehtud märge lahtrisse mõlema kandidaadi nime juures. Üks hääletamissedel on märgistamata.</seg>
        </u>
        <note type="speaker">Ene Ergma</note>
        <u who="#e_ergma_19440229" xml:id="ParlaMint-EE_2011-08-29_U11" ana="#chair">
          <seg xml:id="ParlaMint-EE_2011-08-29_U11-P1">Palun vormistada hääletamistulemuse protokoll! Hääletamistulemuse teatavakstegemiseks on sõna Vabariigi Valimiskomisjoni esimehel.</seg>
        </u>
        <note type="speaker">Heiki Sibul</note>
        <u who="#h_sibul_00000000" xml:id="ParlaMint-EE_2011-08-29_U12" ana="#guest">
          <seg xml:id="ParlaMint-EE_2011-08-29_U12-P1">Austatud Riigikogu esimees! Lugupeetud Riigikogu! Loen ette Vabariigi Valimiskomisjoni protokolli hääletamistulemuse kohta Vabariigi Presidendi valimise esimeses hääletusvoorus Riigikogus.</seg>
          <seg xml:id="ParlaMint-EE_2011-08-29_U12-P2">Vabariigi Valimiskomisjon tegi häälte lugemisel kindlaks järgmised arvud. Valijate nimekirja kantud Riigikogu liikmete arv – 101, hääletamissedeli saanud Riigikogu liikmete arv – 101, hääletamisest osavõtnud Riigikogu liikmete arv – 101, kehtetute hääletamissedelite arv – 2, märgistamata hääletamissedelite arv – 1, Vabariigi Presidendi kandidaatidele antud häälte arv: Toomas Hendrik Ilves – 73 häält, Indrek Tarand – 25 häält. Protokoll on koostatud s. a 29. augustil kell 14.27. Vabariigi Valimiskomisjoni esimees.</seg>
        </u>
        <note type="speaker">Ene Ergma</note>
        <u who="#e_ergma_19440229" xml:id="ParlaMint-EE_2011-08-29_U13" ana="#chair">
          <seg xml:id="ParlaMint-EE_2011-08-29_U13-P1">Kas Riigikogu liikmetel on proteste hääletamistulemuse kindlakstegemise korra rikkumise kohta? Ei ole. See tähendab seda, et Vabariigi President on valitud! (Aplaus.)</seg>
          <seg xml:id="ParlaMint-EE_2011-08-29_U13-P2">Ma annan valimistulemuse teatavakstegemiseks veel kord sõna Vabariigi Valimiskomisjoni esimehele.</seg>
        </u>
        <note type="speaker">Heiki Sibul</note>
        <u who="#h_sibul_00000000" xml:id="ParlaMint-EE_2011-08-29_U14" ana="#guest">
          <seg xml:id="ParlaMint-EE_2011-08-29_U14-P1">Vabariigi Valimiskomisjoni otsus nr 72, Tallinnas 29. augustil. Vabariigi Presidendi valimise tulemuse kindlakstegemine Riigikogus toimunud esimeses hääletusvoorus. Vabariigi Presidendi valimise seaduse § 13 lõike 2 alusel ning juhindudes § 16 lõikest 2 otsustab Vabariigi Valimiskomisjon tunnistada Toomas Hendrik Ilvese valituks Vabariigi Presidendiks. (Aplaus.)</seg>
        </u>
        <note type="speaker">Ene Ergma</note>
        <u who="#e_ergma_19440229" xml:id="ParlaMint-EE_2011-08-29_U15" ana="#chair">
          <seg xml:id="ParlaMint-EE_2011-08-29_U15-P1">Suur tänu! Lubage mul kõigi teie nimel õnnitleda vast valitud Vabariigi Presidenti! (Aplaus.) Head kolleegid! Vast valitud Vabariigi President on avaldanud soovi esineda Riigikogu ees sõnavõtuga.</seg>
        </u>
        <note type="speaker">Toomas Hendrik Ilves</note>
        <u who="#th_ilves_00000000" xml:id="ParlaMint-EE_2011-08-29_U16" ana="#guest">
          <seg xml:id="ParlaMint-EE_2011-08-29_U16-P1">Hea Eesti rahvas! Austatavad Riigikogu liikmed! Daamid ja härrad! Sõbrad! Ma tänan südamest Riigikogu usalduse eest, mille ärateenimiseks on vaid üks tee. Tuleb teenida Eesti riiki ja kõiki siin elavaid inimesi viisil, nagu Eesti Vabariigi põhiseadus oma sõnas ja mõttes ette näeb.</seg>
          <seg xml:id="ParlaMint-EE_2011-08-29_U16-P2">Tänane otsus oli ajalooline. Ei, mitte presidendiks valitu ja sellele ametikohale kandideerinud isikute tõttu. Seda kindlasti mitte. See oli ajalooline põhjusel, et te esimest korda valisite Vabariigi Presidendi viisil, nagu meie põhiseaduse loojad seda peaaegu 20 aastat tagasi ette nägid ja kirja panid ning millele Eesti rahvas andis oma selge toetuse. Te olete esimest korda kasutanud põhiseaduses ettenähtud esmaõigust valida president Riigikogus ja koos sellega näidanud end nii parlamentarismi kui ka põhiseaduse maksimalistidena. Te olete näidanud, et Riigikogu on tõhus ja et põhiseadust tulebki täita parimal viisil. Ma usun, et see tuleb meie riigile kasuks. See näitab Eesti küpsust, tema täiskasvanuks saamist. Selle eest olen mina Eesti Vabariigi kodanikuna Riigikogule tänulik. See küpsus kohustab paljuks nii parlamenti kui ka presidenti. Luban teile, et mina olen selleks valmis. Ma olen valmis teenima Eesti riiki, Eestit, kõiki siin elavaid inimesi nende maailmavaatest ja emakeelest sõltumata oma parimas usus ja tõekspidamistest lähtudes. Ma tänan! (Aplaus.)</seg>
        </u>
        <note type="speaker">Ene Ergma</note>
        <u who="#e_ergma_19440229" xml:id="ParlaMint-EE_2011-08-29_U17" ana="#chair">
          <seg xml:id="ParlaMint-EE_2011-08-29_U17-P1">Suur tänu! Lugupeetud Riigikogu liikmed! Erakorraline istungjärk on lõppenud. Kohtume 12. septembril juba korralise istungi ajal.</seg>
          <seg xml:id="ParlaMint-EE_2011-08-29_U17-P2">Istungi lõpp kell 14.35.</seg>
        </u>
      </div>
    </body>
  </text>
</TEI>
