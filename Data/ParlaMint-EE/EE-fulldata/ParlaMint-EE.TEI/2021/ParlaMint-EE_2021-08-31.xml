<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="et" xml:id="ParlaMint-EE_2021-08-31" ana="#covid">
  <teiHeader>
    <fileDesc>
      <titleStmt>
        <title xml:lang="en" type="main">Estonian parliamentary corpus ParlaMint-EE, 2021-08-31 [ParlaMint SAMPLE]</title>
        <title xml:lang="en" type="sub">XIV Parliament term, erakorraline istungjärk Tuesday, 31.08.2021, 12:00</title>
        <title xml:lang="et" type="sub">XIV Riigikogu, erakorraline istungjärk Teisipäev, 31.08.2021, 12:00</title>
        <meeting ana="#parla.uni #parla.sitting" n="2021-08-31">2021-08-31</meeting>
        <meeting ana="#parla.uni #parla.session" n="exs">extraordinary session</meeting>
        <meeting ana="#parla.uni #parla.term #parliament.RK14">XIV Riigikogu</meeting>
        <respStmt>
          <persName>Martin Mölder</persName>
          <persName>Neeme Kahusk</persName>
          <persName>Kadri Vider</persName>
          <resp xml:lang="en">Data retrieval and conversion to Parla-CLARIN TEI XML</resp>
        </respStmt>
        <funder>
          <orgName xml:lang="et">CLARIN ERIC teadustaristu</orgName>
          <orgName xml:lang="en">CLARIN ERIC research infrastructure</orgName>
        </funder>
      </titleStmt>
      <editionStmt>
        <edition>2.1</edition>
      </editionStmt>
      <extent>
        <measure quantity="10" unit="speeches" xml:lang="en">10 speeches</measure>
        <measure quantity="1000" unit="words" xml:lang="en">1000 words</measure>
      </extent>
      <publicationStmt>
        <publisher>
          <orgName xml:lang="et">CLARIN ERIC teadustaristu</orgName>
          <orgName xml:lang="en">CLARIN ERIC research infrastructure</orgName>
        </publisher>
        <idno subtype="handle" type="URI">http://hdl.handle.net/11356/1431</idno>
        <availability status="free">
          <licence>http://creativecommons.org/licenses/by/4.0/</licence>
          <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
        </availability>
        <date when="2023-01-04">2023-01-04</date>
      </publicationStmt>
      <sourceDesc>
        <bibl>
          <title type="main" xml:lang="et">Riigikogu stenogrammid</title>
          <idno type="URI">https://stenogrammid.riigikogu.ee/et/201609261500</idno>
        </bibl>
      </sourceDesc>
    </fileDesc>
    <encodingDesc>
      <projectDesc>
        <p xml:lang="en">
          <ref target="https://www.clarin.eu/content/parlamint">ParlaMint</ref>
        </p>
      </projectDesc>
      <tagsDecl>
        <namespace name="http://www.tei-c.org/ns/1.0">
          <tagUsage gi="text" occurs="1"/>
        </namespace>
      </tagsDecl>
    </encodingDesc>
    <profileDesc>
      <settingDesc>
        <setting>
          <name type="org">Riigikogu</name>
          <name type="address">Lossi plats 1a</name>
          <name type="city">Tallinn</name>
          <name type="country" key="EE">Estonia</name>
          <date ana="#parla.meeting" when="2021-08-31">2021-08-31</date>
        </setting>
      </settingDesc>
    </profileDesc>
  </teiHeader>
  <text ana="#covid">
    <body>
      <div type="debateSection">
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2021-08-31_U1" ana="#chair">
          <seg xml:id="ParlaMint-EE_2021-08-31_U1-P1">Head ametikaaslased, austatud Riigikogu, head ajakirjanikud, head Eestimaa inimesed! Alustame Riigikogu täiskogu erakorralise istungjärgu 31. augusti istungit. Kõigepealt palun Riigikogu kõnetooli neid Riigikogu liikmeid, kes soovivad üle anda eelnõusid või arupärimisi. Palun! Palun Riigikogu kõnetooli Urmas Reinsalu!</seg>
        </u>
        <note type="speaker">Urmas Reinsalu</note>
        <u who="#u_reinsalu_19750622" xml:id="ParlaMint-EE_2021-08-31_U2" ana="#regular">
          <seg xml:id="ParlaMint-EE_2021-08-31_U2-P1">Riigipea valimine on muutunud praeguseks millekski enamaks kui küsimus ühest mehest või naisest. Inimesed vaatavad kõikjal Eestimaal siiapoole nõutuse ja nördimusega. Eilne päev suurendas seda tunnet veelgi. Valimistulemusele järgnesid tõesed, pooltõesed ja lausvaled süüdistused ning kuluaariähvardused. Riigipea valimisega peaks parlament kerkima kõrgemale, eile langeti paraku madalamale.</seg>
          <seg xml:id="ParlaMint-EE_2021-08-31_U2-P2">Kuid nüüd on uus päev uue algusega. Ma palun rahvaesindajatel mõelda täna kolmele asjale. Esiteks, ärme kanname eilse päeva inetust üle kandidaadile, kes selle eest kuidagi vastutada ei saa. Teiseks, mõelge vaba valikut tehes, kas soovite Riigikogu hääletuse nurjumisele alternatiivi, mille poole survestavad rahvaesindust nii huvirühmad kui ka meediamajad. Ja kolmandaks, andkem oma kodanikele keset vältavat kriisi hetkekski usk, et suudame olla endast suuremad, nii vähe ja samas nii palju ühekorraga. Eesti rahvas ootab meilt nõudlikult ausat nentimist, et presidendi valimise süsteem on muutunud ühiskonna jaoks mitte usaldust, vaid segadust loovaks protsessiks. See tuleb tervikuna ära remontida ja teha seda ilma vabanduste ja venitusteta. Loodan siin uue riigipea panusele.</seg>
          <seg xml:id="ParlaMint-EE_2021-08-31_U2-P3">Ja veel, selles kampaanias on heietatud võimaliku riigipea isiku mingitest kombineeritud superomadustest. See ei ole tegelikult inimeste ootus. Rahvas ei taha endale suurkorporatsiooni presidenti, vaid õiglast, väärikat ja inimlikku liidrit. Kampaania puudumine seab ametisse astuvale riigipeale suure vastutuse, mida meie rahvas usaldavalt ja nõudlikult jälgib.</seg>
          <seg xml:id="ParlaMint-EE_2021-08-31_U2-P4">Soovin siit saalist ilusat Vene vägede väljaviimise aastapäeva kõikidesse Eesti kodudesse, peredesse ja Moskvasse ka! Nende tutvustavate sõnadega annan spiikrile üle mureliku arupärimise proua peaministrile koroonavaktsiinide majandamise korralageduse kohta.</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2021-08-31_U3" ana="#chair">
          <seg xml:id="ParlaMint-EE_2021-08-31_U3-P1">Olen Riigikogu juhatuse nimel vastu võtnud ühe arupärimise ning vastavalt meie kodu- ja töökorra seadusele otsustab Riigikogu juhatus selle edasise menetlemise.</seg>
          <seg xml:id="ParlaMint-EE_2021-08-31_U3-P2">Head ametikaaslased, viime läbi kohaloleku kontrolli. Kohaloleku kontroll.</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2021-08-31_U4" ana="#chair">
          <seg xml:id="ParlaMint-EE_2021-08-31_U4-P1">Kohalolijaks registreerus 90 Riigikogu liiget, puudub 11.</seg>
          <seg xml:id="ParlaMint-EE_2021-08-31_U4-P2">Head ametikaaslased, erakorralise istungjärgu töö ajagraafiku me kinnitasime eile istungjärgu alguses.</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2021-08-31_U5" ana="#chair">
          <seg xml:id="ParlaMint-EE_2021-08-31_U5-P1">Jätkame nüüd Vabariigi Presidendi valimise teise vooruga ja ma palun hääletamiskorra tutvustamiseks Riigikogu kõnetooli Vabariigi Valimiskomisjoni esimehe Oliver Kase. Oliver Kask, palun!</seg>
        </u>
        <note type="speaker">Oliver Kask</note>
        <u who="#o_kask_00000000" xml:id="ParlaMint-EE_2021-08-31_U6" ana="#guest">
          <seg xml:id="ParlaMint-EE_2021-08-31_U6-P1">Aitäh, härra Riigikogu esimees! Austatud Riigikogu liikmed! Vabariigi Presidendi valimise seaduse § 17 lõikele 3 tuginedes registreeris Vabariigi Valimiskomisjon oma tänase umbes tund aega tagasi tehtud otsusega Vabariigi Presidendi kandidaadiks teises hääletusvoorus Alar Karise. Seega on hääletamissedelitele kantud nii nagu eilegi Alar Karise nimi. Eile tutvustasin teile hääletamise ning hääletamis‑ ja valimistulemuse kindlakstegemise korda. Nagu seadus nõuab, teen seda enne iga hääletusvooru, seega ka nüüd, kuid lühidalt.</seg>
          <seg xml:id="ParlaMint-EE_2021-08-31_U6-P2">Teine hääletusvoor toimub korralduslikult samamoodi nagu [toimus] esimene hääletusvoor eile. Hääletamiseks on aega üks tund. Hääletamine toimub samas kohas, kus eilegi. Hoovis hääletamine leiab aset kümme minutit enne hääletamise lõppu ehk siis 50 minutit pärast hääletamise algust siin kõrval. Kasutusel on taas kaks valimiskasti: üks fuajees ja teine õues hääletamiseks. Õues saab hääletada autost lahkumata, kuid sõidukis ei tohi hääletamise ajal olla teisi inimesi. Hääletamise alal tohivad peale Riigikogu liikmete viibida ainult valimiskomisjoni liikmed ja valimiskomisjoni teenindavad isikud. Jätkuvalt palume hoida distantsi.</seg>
          <seg xml:id="ParlaMint-EE_2021-08-31_U6-P3">Vabariigi Valimiskomisjon annab Riigikogu liikmele hääletamissedeli koos ümbrikuga allkirja vastu. Riigikogu liikmetel tuleb esitada hääletamissedeli saamiseks valimiskomisjonile kehtiv isikut tõendav dokument. Hääletamine on salajane. Hääletamissedel täidetakse hääletamiskabiinis. Igal Riigikogu liikmel on jätkuvalt üks hääl. Riigikogu liige märgib sedelil risti kandidaadi nime kõrval olevasse lahtrisse juhul, kui ta hääletab kandidaadi poolt. See Riigikogu liige, kes kandidaadile häält anda ei soovi, jätab sedeli märgistamata. Sedel tuleb panna ümbrikusse, valimiskomisjoni liige paneb sellele komisjoni pitsati jäljendi ja seejärel laseb hääletaja ümbriku valimiskasti. Hääletamissedeli rikkumise korral enne selle valimiskasti laskmist saab rikutud sedeli tagastamise korral uue sedeli, kui seda valimiskomisjonilt küsitakse. Enne häälte lugemist on Riigikogu liikmel õigus esitada kirjalik protest hääletamise korra rikkumise kohta. Selle vaatab läbi valimiskomisjon ja teeb oma otsuse.</seg>
          <seg xml:id="ParlaMint-EE_2021-08-31_U6-P4">Pärast seda, kui hääletamine on lõppenud ja võimalikud protestid lahendatud, teeb valimiskomisjon avalikult siinsamas saalis hääletamistulemused kindlaks. Loeme üle valimiskastis olevad sedelid, kehtetud sedelid, märgistamata sedelid ja kandidaadile antud hääled. Seejärel loen ette valimiskomisjoni protokolli hääletamistulemuse kohta ja kui protesti häälte lugemise kohta ei ole, siis teen teatavaks valimistulemuse. Kandidaat tunnistatakse valituks, kui tema poolt hääletab vähemalt 68 Riigikogu liiget. Aitäh!</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2021-08-31_U7" ana="#chair">
          <seg xml:id="ParlaMint-EE_2021-08-31_U7-P1">Aitäh! Kas Riigikogu liikmetel on Vabariigi Valimiskomisjoni esimehele küsimusi? Küsimusi ei ole. Ma tänan! Vabariigi Valimiskomisjon on valmis läbi viima hääletamise Vabariigi Presidendi valimisel. Ma palun valimiskomisjonil siin, Riigikogu saalis, Riigikogu ees kontrollida valimiskastid ja sulgeda need turvaplommiga.</seg>
          <seg xml:id="ParlaMint-EE_2021-08-31_U7-P2">Hääletamiseks, hea Riigikogu, on aega üks tund. Hääletamise lõppemisest annan märku helisignaaliga, mille järel palun kõigil Riigikogu liikmetel koguneda tagasi istungisaali. Kuulutan välja hääletamise Vabariigi Presidendi valimistel. Vaheaeg üks tund.</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2021-08-31_U8" ana="#chair">
          <seg xml:id="ParlaMint-EE_2021-08-31_U8-P1">Austatud Riigikogu! Vaheaeg on lõppenud. Ma palun Riigikogu saali tuua valimiskastid. Ma palun Vabariigi Valimiskomisjonil kõigepealt kontrollida valimiskaste ja ka seda, et turvaplomme ei oleks rikutud. Aitäh! Tundub, et kõik on korras. Minu küsimus Riigikogu liikmetele on, kas on proteste hääletamise korra rikkumise kohta. Proteste ei ole. Aitäh! Vabandust! Kalle Grünthal, palun!</seg>
        </u>
        <note type="speaker">Kalle Grünthal</note>
        <u who="#k_grünthal_19600224" xml:id="ParlaMint-EE_2021-08-31_U9" ana="#regular">
          <seg xml:id="ParlaMint-EE_2021-08-31_U9-P1">Ma võtan maha. Aitäh! Ma loobun praegusel hetkel protestist.</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2021-08-31_U10" ana="#chair">
          <seg xml:id="ParlaMint-EE_2021-08-31_U10-P1">Ma pean ütlema nüüd seda, et kui on proteste, siis praegu on just see hetk. Rohkem proteste esitada ei saa, see ei ole nii, et praegusel hetkel [protesti ei esita]. Kas on [protest] või ei ole? Härra Grünthal, palun!</seg>
        </u>
        <note type="speaker">Kalle Grünthal</note>
        <u who="#k_grünthal_19600224" xml:id="ParlaMint-EE_2021-08-31_U11" ana="#regular">
          <seg xml:id="ParlaMint-EE_2021-08-31_U11-P1">Mul on selline protest: nimelt, väljas toimus autos hääletamine. Vastavalt kehtivale korrale sõitis auto hääletusalale ja sealt väljus autojuht. Sellega on tagatud hääletaja privaatsus. Protest seisneb selles, et valimiskomisjoni liikmed tulid sinna ukse juurde, andsid Marikale sedeli ja pakkusid ka seda sinist valimiskasti kirjutamisaluseks. Ma ei tea, kuidas seda tõlgendada, aga privaatsus oli rikutud, nad olid praktiliselt kõrvuti. Ehk siis võis toimuda anonüümne mõjutamine. Küsisin valimiskomisjoni liikme nime. (Juhataja helistab kella.) Ta keeldus seda ütlemast ja möödus minust. Kogu see juhtum on salvestatud videos. Kuidas suhtute protesti?</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2021-08-31_U12" ana="#chair">
          <seg xml:id="ParlaMint-EE_2021-08-31_U12-P1">Aitäh! Jaa, sellesse protesti suhtume selliselt, nagu seadus ja kord ette näeb. Ma palun see protest kirjalikult esitada. Kuulutan välja vaheaja 30 minutit, et see kirjalik protest läbi vaadata. Vaheaeg 30 minutit.</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2021-08-31_U13" ana="#chair">
          <seg xml:id="ParlaMint-EE_2021-08-31_U13-P1">Austatud Riigikogu! Vaheaeg on lõppenud. Kuna kirjalik protest laekus viivitusega, siis Vabariigi Valimiskomisjoni palvel pikendan vaheaega kella 14-ni. Vaheaeg.</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2021-08-31_U14" ana="#chair">
          <seg xml:id="ParlaMint-EE_2021-08-31_U14-P1">Austatud Riigikogu! Vaheaeg protesti läbivaatamiseks on lõppenud. Ma palun Riigikogu kõnetooli Vabariigi Valimiskomisjoni esimehe Oliver Kase, et otsus teatavaks teha. Palun!</seg>
        </u>
        <note type="speaker">Oliver Kask</note>
        <u who="#o_kask_00000000" xml:id="ParlaMint-EE_2021-08-31_U15" ana="#guest">
          <seg xml:id="ParlaMint-EE_2021-08-31_U15-P1">Aitäh, härra Riigikogu esimees! Lugupeetud Riigikogu! Ma loen ette Vabariigi Valimiskomisjoni 31. augustil 2021. aastal tehtud otsuse nr 13, 'Kalle Grünthali protesti läbivaatamine'.</seg>
          <seg xml:id="ParlaMint-EE_2021-08-31_U15-P2">'Protesti asjaolud ja menetluse käik. 31. augustil 202 toimus Riigikogus Vabariigi Presidendi valimise teine hääletusvoor. Vabariigi Valimiskomisjoni 29.08.2021. protokollilise otsusega lubati hääletamine hoovis põhjendatud taotluse alusel. Seda võimalust kasutas üks Riigikogu liige.</seg>
          <seg xml:id="ParlaMint-EE_2021-08-31_U15-P3">Protesti sisu. Hääletamise järgselt esitas Riigikogu liige Kalle Grünthal protesti hääletamise korra rikkumise kohta. Protesti kohaselt 31. augustil 2021 kell 13.00 hääletas Riigikogu liige Riigikogu hoovis, kus ei olnud tagatud hääletamise salajasus. Vabariigi Valimiskomisjoni liige viibis valimiskastiga hääletamise juures, kus samal ajal Riigikogu liige kasutas valimiskasti kirjutamise alusena. Vabariigi Valimiskomisjoni liige vaatas pealt Riigikogu liikme valiku väljendamist, mis on tõendatav Kalle Grünthali tehtud videosalvestisega.</seg>
          <seg xml:id="ParlaMint-EE_2021-08-31_U15-P4">Vabariigi Valimiskomisjoni seisukoht ja põhjendused. Eesti Vabariigi põhiseaduse § 79 lõike 4 kohaselt toimub Vabariigi Presidendi valimine salajasel hääletusel. Salajasuse põhimõtet kordab Vabariigi Presidendi valimise seaduse § 1 lõige 3. VPVS § 9 lõige 2 sätestab, et hääletamissedel täidetakse hääletamiskabiinis. Valimiskomisjon lubas erandkorras hääletamist lossi hoovil autos, tingimusel, et valija on autos sedeli täitmisel üksinda. Hääletamine autos valija hääle salajasust iseenesest ei riku.</seg>
          <seg xml:id="ParlaMint-EE_2021-08-31_U15-P5">Vabariigi Valimiskomisjon tegi kindlaks hääletamist korraldanud komisjoni liikmete selgituste ja protesti esitaja esitatud videomaterjali alusel järgmised asjaolud. Valimiskomisjonil on õigus hääletamise ajal viibida hääletamisalal. Hääletamist hoovis korraldasid kaks Vabariigi Valimiskomisjoni liiget. Hääletamisel oli kasutusel eraldi valijate nimekiri ja eraldi hääletamiskast. Enne hääletamist andis valija valijate nimekirja allkirja hääletamissedeli saamise kohta. Selleks kasutas valija kirjutamisalusena hääletamiskasti. Pärast allkirja andmist võttis valimiskomisjoni liige valimiskasti autost välja. Hääletamissedeli täitis valija autos üksinda. Autos kõrvalisi isikuid ei viibinud, valimiskomisjoni liikmetel ei olnud võimalik hääletamissedeli täitmist näha. Ka videost nähtub, et Vabariigi Valimiskomisjoni liige keeras sedeli täitmise ajaks hääletaja poole selja. Ümbrikule pitsatijäljendi panemiseks ja sedeli kasti laskmiseks ulatas valimiskomisjoni liige valimiskasti hääletajale.</seg>
          <seg xml:id="ParlaMint-EE_2021-08-31_U15-P6">Eeltoodust tulenevalt valija hääle salajasuse põhimõtet hääletamise käigus ei rikutud.</seg>
          <seg xml:id="ParlaMint-EE_2021-08-31_U15-P7">Lähtudes Vabariigi Presidendi valimise seaduse § 10 lõikest 2, Vabariigi Valimiskomisjon otsustab: jätta protest rahuldamata.</seg>
          <seg xml:id="ParlaMint-EE_2021-08-31_U15-P8">Vastavalt põhiseaduslikkuse järelevalve kohtumenetluse seaduse § 37 lõikele 2 võib isik, kes leiab, et Vabariigi Presidendi valimistega seotud valimiskomisjoni otsuse või toiminguga on rikutud tema õigusi, esitada Riigikohtule taotluse tühistada valimiskomisjoni otsus või tunnistada valimiskomisjoni toiming õigusvastaseks või tunnistada hääletamistulemus Vabariigi Presidendi valimistel kehtetuks. Kaebus esitatakse Riigikohtule kolme päeva jooksul Vabariigi Valimiskomisjoni otsuse teatavaks tegemisest arvates Vabariigi Valimiskomisjoni kaudu. ' Alla on kirjutanud Vabariigi Valimiskomisjoni esimees Oliver Kask. Aitäh!</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2021-08-31_U16" ana="#chair">
          <seg xml:id="ParlaMint-EE_2021-08-31_U16-P1">Austatud Vabariigi Valimiskomisjoni esimees, ma tänan teid! Ma palun nüüd valimiskomisjoni liikmetel asuda hääli lugema.</seg>
          <seg xml:id="ParlaMint-EE_2021-08-31_U16-P2">(Valimiskomisjon loeb hääli.)</seg>
          <seg xml:id="ParlaMint-EE_2021-08-31_U16-P3">Ma palun nüüd Vabariigi Valimiskomisjonil lugeda hääled ka avalikult. Valimiskomisjoni aseesimees Airi Mikli, palun!</seg>
        </u>
        <note type="speaker">Airi Mikli</note>
        <u who="#a_mikli_00000000" xml:id="ParlaMint-EE_2021-08-31_U17" ana="#guest">
          <seg xml:id="ParlaMint-EE_2021-08-31_U17-P1">Austatud Riigikogu liikmed! Ma loen avalikult teie ees Vabariigi Presidendi kandidaadile antud poolthääled. Alar Karis: 1, 2, 3, 4, 5, 6, 7, 8, 9, 10, 11, 12, 13, 14, 15, 16, 17, 18, 19, 20, 21, 22, 23, 24, 25, 26, 27, 28, 29, 30, 31, 32, 33, 34, 35, 36, 37, 38, 39, 40, 41, 42, 43, 44, 45, 46, 47, 48, 49, 50, 51, 52, 53, 54, 55, 56, 57, 58, 59, 60, 61, 62, 63, 64, 65, 66, 67, 68, (Aplaus saalis.) 69, 70, 71, 72. (Kestev aplaus.) Märgistamata sedelid. (Juhataja helistab kella.)</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2021-08-31_U18" ana="#chair">
          <seg xml:id="ParlaMint-EE_2021-08-31_U18-P1">Austatud Riigikogu, ma palun, et me lubaksime Vabariigi Valimiskomisjonil oma tööd jätkata. Ma tänan teid! Palun, Airi Mikli!</seg>
        </u>
        <note type="speaker">Airi Mikli</note>
        <u who="#a_mikli_00000000" xml:id="ParlaMint-EE_2021-08-31_U19" ana="#guest">
          <seg xml:id="ParlaMint-EE_2021-08-31_U19-P1">Loen üle ka märgistamata sedelid: 1, 2, 3, 4, 5, 6, 7, 8. Kehtetuid sedeleid ei olnud.</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2021-08-31_U20" ana="#chair">
          <seg xml:id="ParlaMint-EE_2021-08-31_U20-P1">Ma palun vormistada hääletamistulemuste protokoll. Hääletamistulemuste teatavakstegemiseks on sõna Vabariigi Valimiskomisjoni esimehel Oliver Kasel. Ma palun teda siia Riigikogu kõnetooli.</seg>
        </u>
        <note type="speaker">Oliver Kask</note>
        <u who="#o_kask_00000000" xml:id="ParlaMint-EE_2021-08-31_U21" ana="#guest">
          <seg xml:id="ParlaMint-EE_2021-08-31_U21-P1">Aitäh, austatud Riigikogu esimees! Lugupeetud Riigikogu liikmed! Loen ette Vabariigi Valimiskomisjoni protokolli hääletamistulemuse kohta Vabariigi Presidendi valimisel teises hääletusvoorus Riigikogus 31. augustil 2021. Vabariigi Valimiskomisjon tegi häälte lugemisel kindlaks järgmised arvud. Valijate nimekirja kantud Riigikogu liikmete arv – 101. Hääletamissedeli saanud Riigikogu liikmete arv – 80. Hääletamisest osa võtnud Riigikogu liikmete arv – 80. Kehtetute hääletamissedelite arv – 0. Märgistamata (ristita) hääletamissedelite arv – 8. Vabariigi Presidendi kandidaatidele antud häälte arv: Alar Karisele – 72. Protokoll on koostatud 2021. aasta 31. augustil kell 14.17, alla on kirjutanud Vabariigi Valimiskomisjoni esimees. Aitäh!</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2021-08-31_U22" ana="#chair">
          <seg xml:id="ParlaMint-EE_2021-08-31_U22-P1">Aitäh! Head ametikaaslased! Austatud Riigikogu liikmed! Kas teil on proteste hääletamistulemuste kindlakstegemise korra rikkumise kohta? Proteste ei ole. Vastavalt Vabariigi Presidendi valimise seadusele kuulutan välja vaheaja, et teha kindlaks valimistulemus ja allkirjastada Vabariigi Valimiskomisjoni otsus valimistulemuste kohta. Vaheaeg üks minut.</seg>
          <seg xml:id="ParlaMint-EE_2021-08-31_U22-P2">Austatud Riigikogu! Vaheaeg on lõppenud. Valimistulemuste teatavakstegemiseks on sõna Vabariigi Valimiskomisjoni esimehel Oliver Kasel. Ma palun teid Riigikogu kõnetooli.</seg>
        </u>
        <note type="speaker">Oliver Kask</note>
        <u who="#o_kask_00000000" xml:id="ParlaMint-EE_2021-08-31_U23" ana="#guest">
          <seg xml:id="ParlaMint-EE_2021-08-31_U23-P1">Aitäh, austatud Riigikogu esimees! Loen ette Vabariigi Valimiskomisjoni 31. augusti 2021. aasta otsuse nr 14. 'Vabariigi Presidendi valimise tulemuste kindlakstegemine Riigikogus toimunud teises hääletusvoorus. ' 'Otsus on vastu võetud Vabariigi Presidendi valimise seaduse § 13 lõike 2 alusel ning juhindudes Vabariigi Presidendi valimise seaduse § 18 lõikest 2. Punkt 1: Riigikogus toimunud teises hääletusvoorus tunnistada Alar Karis valituks Vabariigi Presidendiks. Punkt 2: otsus jõustub allakirjutamisega. ' Alla on kirjutanud Vabariigi Valimiskomisjoni esimees. Soovin Vabariigi Valimiskomisjoni poolt vast valitud presidendile palju õnne. Aitäh!</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2021-08-31_U24" ana="#chair">
          <seg xml:id="ParlaMint-EE_2021-08-31_U24-P1">Aitäh! Austatud Vabariigi Valimiskomisjoni esimees ja komisjoni liikmed, suur tänu teile teie töö eest nii eile kui täna! Head ametikaaslased, see tähendab, et täna kolmandat istungit meil ei ole ja ma palun vast valitud presidendil tulla õnnitlemiseks Riigikogu istungisaali. Palun! (Aplaus.)</seg>
          <seg xml:id="ParlaMint-EE_2021-08-31_U24-P2">Austatud Riigikogu, istung ei ole veel lõppenud.</seg>
          <seg xml:id="ParlaMint-EE_2021-08-31_U24-P3">Austatud Riigikogu, head istungi jälgijad! Ma palun nüüd Riigikogu kõnetooli vast valitud presidendi ja Eesti Rahva Muuseumi direktori Alar Karise. Palun!</seg>
        </u>
        <note type="speaker">Alar Karis</note>
        <u who="#a_karis_00000000" xml:id="ParlaMint-EE_2021-08-31_U25" ana="#guest">
          <seg xml:id="ParlaMint-EE_2021-08-31_U25-P1">Austatud Riigikogu esimees! Head Riigikogu liikmed! Ma tänan kõiki, kes te minu poolt oma hääle andsite, ja ma mõistan ka neid, kes seda ei teinud. Aga ma luban, et ma presidendina olen heaks partneriks Riigikogule ja kõikides dialoogides heaks partneriks kõikidele fraktsioonidele ja poliitilistele jõududele. Veel kord suur-suur tänu teile! (Aplaus.)</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2021-08-31_U26" ana="#chair">
          <seg xml:id="ParlaMint-EE_2021-08-31_U26-P1">Aitäh! Head ametikaaslased, tänan teid südamest! Istung on lõppenud. Aitäh!</seg>
        </u>
      </div>
    </body>
  </text>
</TEI>
