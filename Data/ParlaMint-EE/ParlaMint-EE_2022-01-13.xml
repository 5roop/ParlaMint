<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="et" xml:id="ParlaMint-EE_2022-01-13" ana="#covid">
  <teiHeader>
    <fileDesc>
      <titleStmt>
        <title type="main" xml:lang="en">Estonian parliamentary corpus ParlaMint-EE, 2015-01-12 [ParlaMint SAMPLE]</title>
        <meeting ana="#parla.meeting.regular">Korraline istung</meeting>
        <respStmt>
          <persName>Martin Mölder</persName>
          <persName>Neeme Kahusk</persName>
          <persName>Kadri Vider</persName>
          <resp xml:lang="en">Data retrieval and conversion to Parla-CLARIN TEI XML</resp>
        </respStmt>
        <funder>
          <orgName xml:lang="et">CLARIN ERIC teadustaristu</orgName>
          <orgName xml:lang="en">CLARIN ERIC research infrastructure</orgName>
        </funder>
      </titleStmt>
      <editionStmt>
        <edition>2.1</edition>
      </editionStmt>
      <extent>
        <measure quantity="10" unit="speeches" xml:lang="en">10 speeches</measure>
        <measure quantity="1000" unit="words" xml:lang="en">1000 words</measure>
      </extent>
      <publicationStmt>
        <publisher>
          <orgName xml:lang="et">CLARIN ERIC teadustaristu</orgName>
          <orgName xml:lang="en">CLARIN ERIC research infrastructure</orgName>
        </publisher>
        <idno subtype="handle" type="URI">http://hdl.handle.net/11356/1431</idno>
        <availability status="free">
          <licence>http://creativecommons.org/licenses/by/4.0/</licence>
          <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
        </availability>
        <date when="2021-06-10">2021-06-10</date>
      </publicationStmt>
      <sourceDesc>
        <bibl>
          <title type="main" xml:lang="et">Riigikogu stenogrammid</title>
          <idno type="URI">https://stenogrammid.riigikogu.ee/et/201609261500</idno>
        </bibl>
      </sourceDesc>
    </fileDesc>
    <encodingDesc>
      <projectDesc>
        <p xml:lang="en">
          <ref target="https://www.clarin.eu/content/parlamint">ParlaMint</ref>
        </p>
      </projectDesc>
      <tagsDecl>
        <namespace name="http://www.tei-c.org/ns/1.0">
          <tagUsage gi="text" occurs="1"/>
        </namespace>
      </tagsDecl>
    </encodingDesc>
    <profileDesc>
      <settingDesc>
        <setting>
          <name type="city">Tallinn</name>
          <name type="country" key="EE">Estonia</name>
          <date ana="#parla.meeting" when="2015-01-12">2015-01-12</date>
        </setting>
      </settingDesc>
    </profileDesc>
  </teiHeader>
  <text ana="#covid">
    <body>
      <div type="debateSection">
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2022-01-13_U1" ana="#chair">
          <seg xml:id="ParlaMint-EE_2022-01-13_U1-P1">Tere hommikust, austatud Riigikogu! Head ametikaaslased! Alustame Riigikogu täiskogu VII istungjärgu 1. töönädala neljapäevast istungit. Kõigepealt palun Riigikogu kõnetooli neid Riigikogu liikmeid, kes soovivad üle anda eelnõusid või arupärimisi. Ma palun Riigikogu kõnetooli Heljo Pikhofi.</seg>
        </u>
        <note type="speaker">Heljo Pikhof</note>
        <u who="#h_pikhof_19581020" xml:id="ParlaMint-EE_2022-01-13_U2" ana="#regular">
          <seg xml:id="ParlaMint-EE_2022-01-13_U2-P1">Aitäh, austatud juhataja! Head Riigikogu liikmed! Mul on hea meel (Juhataja helistab kella.) sotsiaaldemokraatide poolt üle anda pühade ja tähtpäevade seaduse muutmise eelnõu, mille eesmärk on anda inimestele nädalavahetusele langenud rahvuspüha või riigipüha eest täiendav puhkepäev. (Juhataja helistab kella.) Kui nüüd võrrelda Euroopaga, siis Eestis tehakse keskmisest enam nii tööpäevi kui ka töötunde ja meie inimesed ...</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2022-01-13_U3" ana="#chair">
          <seg xml:id="ParlaMint-EE_2022-01-13_U3-P1">Hea ettekandja, ma korra vabandan teie ees. Head ametikaaslased, palun austame ettekandjat ja neid, kes soovivad kuulata. Arutelud on alati positiivsed, aga teeme neid saalist väljaspool praegust. Hea ettekandja, palun!</seg>
        </u>
        <note type="speaker">Heljo Pikhof</note>
        <u who="#h_pikhof_19581020" xml:id="ParlaMint-EE_2022-01-13_U4" ana="#regular">
          <seg xml:id="ParlaMint-EE_2022-01-13_U4-P1">Ma proovisin küll hästi kõvasti rääkida, aga ei rääkinud ikka üle. Kui võrrelda Euroopaga, siis Eestis tehakse keskmisest enam nii tööpäevi kui ka töötunde ehk meie inimesed saavad vähem puhata. Aastate lõikes on puhkepäevade arv erinev. Alanud aastal jäävad meie tööinimesed ilma lausa viiest vabast päevast, kuna riigipüha on sattunud kas laupäevale või pühapäevale. Igati mõistlik on muuta seadust nii, et inimesed saaksid pisut pikemalt puhata. (Juhataja helistab kella.) Sotsiaaldemokraatide eelnõu annab nädalavahetusele sattuva riigipüha eest lisapuhkepäeva järgmisel tööpäeval. Ja vaba päeva muidugi ei saa riigipüha eest, mis on alati pühapäeval ehk ülestõusmispühade esimest püha ei hüvitata.</seg>
          <seg xml:id="ParlaMint-EE_2022-01-13_U4-P2">Võib-olla ka mõned näited. Lisapuhkepäevi nädalavahetusel sattunud riigipüha eest antakse näiteks Belgias, Bulgaarias, Hispaanias, Iirimaal ja Luksemburgis. Maltal kompenseeritakse nädalavahetusele sattunud riigipühad osaliselt. Oleme ka kindlad, et see kuidagi ei ohusta meie majandust. Kui inimesed on välja puhanud, siis on neil ka suurem töötahe ja tööviljakus. Aitäh! Elektrooniliselt on üle antud.</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2022-01-13_U5" ana="#chair">
          <seg xml:id="ParlaMint-EE_2022-01-13_U5-P1">Selge. Aitäh teile! Veel palun, head ametikaaslased, arupärimisi, eelnõusid. Siin ei ole ainult fraktsioonide esindajad, kõik võivad siin anda. Ei ole rohkem ... Aa, protseduuriline küsimus, Aivar Kokk, palun!</seg>
        </u>
        <note type="speaker">Aivar Kokk</note>
        <u who="#a_kokk_19600415" xml:id="ParlaMint-EE_2022-01-13_U6" ana="#regular">
          <seg xml:id="ParlaMint-EE_2022-01-13_U6-P1">Jaa, et me lootsime, et peaminister täna tuleb siia. Esmaspäev ja teisipäev olid sel teemal küsimused. Kas sa oled saanud temaga nüüd telefoni teel ühendust ja kas me oleme saanud ka vastuse või Riigikogu liikmed peavad ikka täna Stenbocki majja minema?</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2022-01-13_U7" ana="#chair">
          <seg xml:id="ParlaMint-EE_2022-01-13_U7-P1">Aitäh! Jaa, olen saanud peaministriga ühenduse, ta on vastanud, et ta ei tule. Tarmo Kruusimäe, palun, protseduuriline küsimus!</seg>
        </u>
        <note type="speaker">Tarmo Kruusimäe</note>
        <u who="#t_kruusimäe_19670409" xml:id="ParlaMint-EE_2022-01-13_U8" ana="#regular">
          <seg xml:id="ParlaMint-EE_2022-01-13_U8-P1">Tänan, hea esimees! Aga võib-olla on ...</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2022-01-13_U9" ana="#chair">
          <seg xml:id="ParlaMint-EE_2022-01-13_U9-P1">Ma väga vabandan! Head ametikaaslased, ma palun vaikust saalis.</seg>
        </u>
        <note type="speaker">Tarmo Kruusimäe</note>
        <u who="#t_kruusimäe_19670409" xml:id="ParlaMint-EE_2022-01-13_U10" ana="#regular">
          <seg xml:id="ParlaMint-EE_2022-01-13_U10-P1">Tänan, hea esimees! Aga äkki on teil mingi lootus, et võib-olla järgmisel nädalal tuleb peaminister siia parlamendi ette ja see ei oleks mitte infotund.</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2022-01-13_U11" ana="#chair">
          <seg xml:id="ParlaMint-EE_2022-01-13_U11-P1">Aitäh! Te teate seda nagu minagi, järgmisel nädalal on meil tööpäevad esmaspäev, teisipäev, kolmapäev, neljapäev. Seadus annab võimaluse valitsuse liikmetel poliitiliste avaldustega esineda. Meie ei saa kuidagi sellele kätt ette panna. Ma olen öelnud teile, ma isegi soosin seda, et kui kellelgi see soov on. No näete, nüüd ongi mitte eelnõusid ja arupärimisi ei anta üle, aga võib-olla see on soojendus eelnõude ja arupärimiste üleandmiseks. Mart Helme, protseduuriline küsimus, palun.</seg>
        </u>
        <note type="speaker">Mart Helme</note>
        <u who="#m_helme_19491031" xml:id="ParlaMint-EE_2022-01-13_U12" ana="#regular">
          <seg xml:id="ParlaMint-EE_2022-01-13_U12-P1">Aitäh, härra eesistuja! Mul on põhimõtteliselt samateemaline ... (Juhataja helistab kella.) ... küsimus. Oleks palve Riigikogu esimehele ja juhatusele, et me järgmist nädalat ei alustaks täpselt samasuguse protseduuriliste küsimuste tulevärgiga, nagu me käesolevat nädalat alustasime. Praegu on nädalalõpp, neljapäev-reede on tööpäevad, võib-olla teil õnnestub välja selgitada ikkagi järgmise nädala kontekstis, et peaminister tuleks siia spetsiaalselt arutama hinnatõusude – mitte ainult elektri hinna tõusu, vaid hinnatõusude –, nende kompenseerimise ja inimeste sissetulekute küsimust. Me ju näeme, kuidas ühiskond praegu sõna otseses mõttes keeb, ja ma olen täiesti nõus Argo Ideoniga, kes kirjutab tänases Maalehes, et kõigil on juhtmed koos ja akud tühjad. Katsume need juhtmed lahti harutada ja akud ära täita, aga selleks on meil vaja peaministrit ja peaministri selgeid sõnumeid ja visioone ja nägemusi, mis siis ikkagi saama hakkab. Panen teile südamele, et te välja selgitate ... (Juhataja helistab kella.) ... et järgmisel nädalal oleks tõepoolest peaminister meie ees ja mitte ei täidaks oma rutiinset kohustust infotunni näol, vaid tuleks spetsiaalselt.</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2022-01-13_U13" ana="#chair">
          <seg xml:id="ParlaMint-EE_2022-01-13_U13-P1">Aitäh! Kõigepealt ma palun tõesti saalis vaikust. Me püüame istungit rakendada ja väga keeruline on seda teha, kui saalis on nii suur lärm. On üks võimalus, muidugi, et ma saan võtta juhataja vaheaja ja me saame need nõupidamised ära pidada ja siis tulla siia tagasi, aga püüame praegu edasi minna. Ma tänan selle informatsiooni eest. Kindlasti me edastame Vabariigi Valitsuse juhile, peaministrile, et on jätkuvalt Riigikogu liikmetel soov, et ta tuleks siia ette.</seg>
          <seg xml:id="ParlaMint-EE_2022-01-13_U13-P2">Protseduuriline küsimus, Urmas Reinsalu, palun!</seg>
        </u>
        <note type="speaker">Urmas Reinsalu</note>
        <u who="#u_reinsalu_19750622" xml:id="ParlaMint-EE_2022-01-13_U14" ana="#regular">
          <seg xml:id="ParlaMint-EE_2022-01-13_U14-P1">Aitäh, austatud istungi juhataja! Meie tänases päevakavas ei ole tegelikult sisulisi tööpunkte ja parlamendi liikmed tegid ettepaneku kujunenud energia hindade kriisis kutsuda täna peaminister, et arutada valitsuse vaadet ja pidada parlamentaarne dialoog, kus poliitilised jõud saaksid oma seisukohti tutvustada. Ettekäändena, et seda ei ole võimalik teha, valitsuse poolt tuli vastuseks, et energiakriisi hakkab arutama just nimelt täna, neljapäeval Vabariigi Valitsus. Kuid ma kuulsin täna hommikul Vikerraadiost, kus proua peaminister esines, kus ütles, et neid ettepanekuid energiakriisi lahendamiseks ei võeta üldse laualegi tänasel valitsuse istungil, mida on teinud Keskerakond. Kristen Michali ettepanekute osas öeldi, et ju teeb ka Ansip oma ettepanekud, et need on soolo ja neid ei võeta ka lauale. Ühesõnaga, sisulised ettepanekud, ükskõik kui head või halvad kellegi vaates need on, neid tegelikult valitsus täna arutada ei kavatse. Järelikult proua peaministril valitsuses mingit lahendust täna ei tule ja proua peaministril oleks võimalus tulla täna Riigikogu istungile. Ja mul ongi ettepanek, nagu te ise viitasite võimalusena, võtta juhataja vaheaeg 30 minutit. Kui valitsuses ei soovita arutada energiakriisi, siis me arutaksime seda parlamendis, mis ongi kese rahvaesindusel lahenduse leidmiseks.</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2022-01-13_U15" ana="#chair">
          <seg xml:id="ParlaMint-EE_2022-01-13_U15-P1">Aitäh! Minu 30 minutit oli seotud sellega, see vaheaja võtmine, et saalis oli väga suur lärm ja ma mõtlesin, et te tahate arutada, et me saame enne kohaloleku kontrolli ilusti teha veel vaheaja siin. Aga ma ütlesin ka, et oleks mõistlikum minna ilma vaheajata edasi. Ja ma saan teie soovist samuti aru. Ma arvan, et see suures plaanis ühtib eelkõneleja sooviga, et peaminister tuleks Riigikogu ette. See info on temale edasi antud ja kindlasti, kui see soov ja valmisolek tal on, ma usun, et ta kindlasti tuleb siia arutama. Valitsus versus Riigikogu – ma arvan, siin igal juhul peame lähtuma võimude lahususe põhimõttest. Protseduuriline küsimus, Priit Sibul, palun!</seg>
        </u>
        <note type="speaker">Priit Sibul</note>
        <u who="#p_sibul_19771231" xml:id="ParlaMint-EE_2022-01-13_U16" ana="#regular">
          <seg xml:id="ParlaMint-EE_2022-01-13_U16-P1">Aitäh! Te kindlasti teate töö- ja kodukorda minust palju paremini. Esmaspäeval ja teisipäeval me tõesti arutasime seda, et võiks elektrienergiakriisi teemal täna arutada, kui päevakorras muid punkte ei ole. Siis oli, esmaspäeval vist, kui ma õigesti mäletan, Reformierakonna fraktsiooni esimees ütles, et võib-olla me ei mäleta, aga kolmapäeval on võimalik kohtuda peaministriga ja siis saada vastuseid. Kohtusime ja saime teada, et peaministri vanemate perel mingit probleemi ei ole. Saime teada, et täna Keskerakonna fraktsiooni ettepanekuid ei arutata. Minu küsimus on see, kas ja millised võimalused on parlamendil täna seda elektrienergiakriisiga seonduvat siiski arutada. Aitäh!</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2022-01-13_U17" ana="#chair">
          <seg xml:id="ParlaMint-EE_2022-01-13_U17-P1">Aitäh! Võimalused on ju Riigikogu liikmetel omavahel seda arutelu pidada, kutsuda veel laiemalt juurde ametikaaslasi. Siin kindlasti Riigikogu juhatus mingisugust kätt või tõkendit ette ei pane. Minu meelest arutama peab ja arutelud on alati head. Arutelusid ei tohiks tappa, aruteludes sünnib tõde alati. Peeter Ernits, palun! Protseduuriline küsimus.</seg>
        </u>
        <note type="speaker">Peeter Ernits</note>
        <u who="#p_ernits_19530611" xml:id="ParlaMint-EE_2022-01-13_U18" ana="#regular">
          <seg xml:id="ParlaMint-EE_2022-01-13_U18-P1">Hea juhataja! Mis ma ikka räägin, meil on selline lõtv režiim siin ja selle nädala töökava suures saalis on praktiliselt olematu, kümnest punktist viis on opositsiooni omad, valitsuskoalitsioon on väga nõdralt esinenud. Ja nüüd tulles esmaspäevase peale, ma ei tea, milline menüü pakutakse meile esmaspäeval. Ma tean, mida öeldakse, et komisjonid ei ole pakkunud midagi tõsist välja. Sel nädalal oli ju üks selline mõttetu eelnõu, mille tähtsust ... et äkki Hollandi mingi meremees tuleb Piirisaarele ja tahab tööd teha – selline olematu eelnõu, mida me siin arutasime. Palun tehke kõik selleks, et järgmine nädal oleks natukenegi töönädala moodi suures saalis, et mitte selliseid tühje eurodirektiive me ei hakkaks arutama siin, vaid räägiksime asjadest, mis on tõesti praegu olulised.</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2022-01-13_U19" ana="#chair">
          <seg xml:id="ParlaMint-EE_2022-01-13_U19-P1">Aitäh teile! Juhatus 15.30 kindlasti koguneb kas füüsiliselt või digitaalselt ja siis me arutame järgmise nädala päevakorda nii, nagu see ikka on olnud. Minu info, eelinfo ütleb, et hetkeseisuga on vähemalt arupärimine või isegi kaks esmaspäeval. Kuidas edasi kujuneb? Eks ikka koostöös alatiste komisjonidega see päevakord kujuneb. Protseduuriline küsimus, Kalle Grünthal, palun!</seg>
        </u>
        <note type="speaker">Kalle Grünthal</note>
        <u who="#k_grünthal_19600224" xml:id="ParlaMint-EE_2022-01-13_U20" ana="#regular">
          <seg xml:id="ParlaMint-EE_2022-01-13_U20-P1">Ma tänan, lugupeetud istungi juhataja ja Riigikogu esimees, härra Jüri Ratas! Tegelikult on tööõiguses selline väljakujunenud metoodika, et ettevõtte omanik või, ütleme ka, annab alluvatele käsud ja need täidetakse, ja kui alluv ei taha seda täita, siis peab ta valima endale uue töökoha. Ilmselge on see, et ütleme, et vastav normatiive regulatsioon meie Riigikogu ja valitsuse suhtes analoogsel kujul puudub. Küll aga me ei saa mööda asjaolust, et tegelikult valitsus käib siin aru andmas oma tegevuse üle selleks, et Riigikogu saaks teada, mis on selle valitsuse tegevus ja kas kõik on legitiimne ja kas need otsused, mis vastu võetakse, on õigustatud ja põhjendatud. Praegusel hetkel me oleme kogenud Kaja Kallase käitumise ja Riigikogu soovi eiramisega päris pikalt. Siin möödunud aastal oli ja ka sellel aastal on need küsimused väga aktuaalsed, kus tegelikult piltlikult öeldes töövõtja eirab tööandja korraldusi. Mul on küsimus, härra Ratas, et kas siin on mingeid võimalusi rakendada analoogseid sanktsioone, juhul kui Kaja Kallas jätkab nii‑öelda eiramist Riigikogu nõudmiste osas ning tegutseb põhimõtteliselt oma äranägemise järgi, sest meie Eesti riik liigub praegu ju iga sammuga katastroofi suunas?</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2022-01-13_U21" ana="#chair">
          <seg xml:id="ParlaMint-EE_2022-01-13_U21-P1">Aitäh! Ma arvan, et demokraatlikus riigis – ja Eesti on kindlasti demokraatlik õigusriik – on selleks vormiks dialoog. Dialoogi saab pidada siis, kui mõlemad pooled seda dialoogi peavad.</seg>
          <seg xml:id="ParlaMint-EE_2022-01-13_U21-P2">Nüüd, ma tahtsin öelda, et kuna ma näen, et siin on veel protseduurilisi küsimusi, siis ma tahtsin lihtsalt Riigikogu liikmeid informeerida, et mul on ka vähemalt üks väga oluline teade täna peale protseduurilisi küsimusi. Nii et jõuda selle olulise teate juurde, lihtsalt infoks teile, et kiiremini liikuda, siis saame selle teate ka maha öelda. Ma enne ei saa teate juurde minna.</seg>
          <seg xml:id="ParlaMint-EE_2022-01-13_U21-P3">Protseduuriline küsimus, Heljo Pikhof, palun!</seg>
        </u>
        <note type="speaker">Heljo Pikhof</note>
        <u who="#h_pikhof_19581020" xml:id="ParlaMint-EE_2022-01-13_U22" ana="#regular">
          <seg xml:id="ParlaMint-EE_2022-01-13_U22-P1">Aitäh! Mul on kahju, et me arutame praegu Kaja Kallase personaalküsimust. Mina olen aru saanud, et teieni on jõudnud see teave, et Kaja Kallas peab Riigikogu ette tulema. Energiakriis on väga tähtis asi, mida me peame kindlasti arutama ja just peaministriga koos. Siit ongi minu ettepanek, on tulemas kaks olulist sellist väljaastumist, üks on vist täna Stenbocki maja juures ja teine on kuskil Vabaduse väljakul. Ma usun, et ka need juhivad Kaja Kallase, meie peaministri tähelepanu sellele, et ta peab Riigikogu ette tulema. Mul on ettepanek minna edasi ja lõpetada protseduurilised küsimused.</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2022-01-13_U23" ana="#chair">
          <seg xml:id="ParlaMint-EE_2022-01-13_U23-P1">Aitäh! Jaa, ma olen selle info andnud peaministrile. Ma vastasin ka, et peaminister on sellele infole korrektselt vastanud, et ta ei tule. Nüüd, selle ettepanekuga, et edasi minna, ma toetan seda ettepanekut, aga samas protseduurilised küsimused on alati võib-olla seotud mingi tehnilise küsimusega, nii et vaatame ära huviga, mis siin järgmised on. Andres Metsoja, palun, protseduuriline küsimus.</seg>
        </u>
        <note type="speaker">Andres Metsoja</note>
        <u who="#a_metsoja_19781125" xml:id="ParlaMint-EE_2022-01-13_U24" ana="#regular">
          <seg xml:id="ParlaMint-EE_2022-01-13_U24-P1">Suur tänu! Ma saan aru, et me arutame suuresti juba järgmise nädala sellist päevakorda kollektiivselt, et ikkagi tuleks väga sisuline. Eile oli tõepoolest infotund, kus peaminister ütles ja avas uue peatüki põhimõtteliselt ettevõtjate suunal ja energiakriisis, kõlas see, et ettevõtjad peaksid oma riske paremini hindama. Mina nagu nüüd mõtlen küll, et äkki meil on selline minister olemas nagu ettevõtlus‑ ja infotehnoloogiaminister, et äkki peaks tema ka ära kuulama, et mis need riskid siis ikkagi on ja kuidas neid peaks paremini hindama selles kriisis. Äkki teeme ettepaneku ka temal tulla ja natuke avada seda tagamaad?</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2022-01-13_U25" ana="#chair">
          <seg xml:id="ParlaMint-EE_2022-01-13_U25-P1">Jaa, aitäh! Nagu ma ütlesin, igal valitsusliikmel on võimalus tulla, poliitiline avaldus. Meil ei ole hetkel teada koostöös Riigikantseleiga, et hetkel, kes on järgmisel kolmapäeval infotunnis. Ma ei oska öelda, kas konkreetselt see minister on või ei ole. Tarmo Kruusimäe, palun, protseduuriline küsimus!</seg>
        </u>
        <note type="speaker">Tarmo Kruusimäe</note>
        <u who="#t_kruusimäe_19670409" xml:id="ParlaMint-EE_2022-01-13_U26" ana="#regular">
          <seg xml:id="ParlaMint-EE_2022-01-13_U26-P1">Tänan, hea esimees! Mul on kaks protseduurilist küsimust. Esimene on see, et me oleme korduvalt teinud ettepanekuid, et peaminister võiks meil olla. Kui peaminister ei saa, ei leia seda poliitilist tahet, siis meil seal Euroopas meie ametnikud istuvad läbirääkimistel, suu vett täis, sest olulistest asjadest rääkides me ei ole neile mandaati andnud. See ettepanek kõlas ka, aga see ei leidnud. Mu küsimus on, mis päeval oleks saadikutel hea läbi avalikkuse, nagu meie istung on, teha ettepanekuid järgmisesse töönädalasse. Sest kui me teeme neid kirjalikult, nad ei jõuagi võib-olla valijateni, et ongi tehtud ettepanek, näiteks et arutataks seda roheasja või arutaksime siin peaministrit. Ja minu teine küsimus on see. Ma jäin kuulma, mina ei kuula ise Vikerraadiot, aga kui Vikerraadios öeldi, et see soolovärk ei sobi, siis Isamaa punk on lahe fraktsioon ja on nõus triona esitama neid kõikvõimalikke ettepanekuid. See on kolm korda võimsam kui soolo. Aitäh!</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2022-01-13_U27" ana="#chair">
          <seg xml:id="ParlaMint-EE_2022-01-13_U27-P1">Aitäh! Neid ettepanekuid päevakorra osas saavad Riigikogu liikmed teha igal päeval läbi oma komisjonide, kuhu nad kuuluvad, kindlasti ka läbi fraktsioonide, läbi oma saadikute, kuidas näha ette järgmise nädala, nädalate päevakordasid, mis juhtivkomisjonid arutavad. See soolo ja trio – ma jätan selle rohkem teile, muusikaline taip on teil kindlasti parem kui minul. Aga jah, võib-olla on huvitav see stenogrammis ära märkida, et vähemalt siin Põhja-Eestis me räägime sagedusest 104,1 megahertsi. Paljud nimetavad Vikerraadiot, võib-olla mõni ei tea, et 104,1 megahertsi on see.</seg>
          <seg xml:id="ParlaMint-EE_2022-01-13_U27-P2">Ruuben Kaalep, palun, protseduuriline küsimus!</seg>
        </u>
        <note type="speaker">Ruuben Kaalep</note>
        <u who="#r_kaalep_19930921" xml:id="ParlaMint-EE_2022-01-13_U28" ana="#regular">
          <seg xml:id="ParlaMint-EE_2022-01-13_U28-P1">Aitäh, lugupeetud Riigikogu esimees! Mul on selline ettepanek. Selleks, et vältida järgmisel nädalal jätkuvalt protseduuriliste küsimuste kujul tuha all hõõguva tule lahvatamist, võiks juba esmaspäeval Riigikogule esitatavas päevakorras olla sees peaministri poliitiline avaldus, siis oleks kõik selge ja paigas.</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2022-01-13_U29" ana="#chair">
          <seg xml:id="ParlaMint-EE_2022-01-13_U29-P1">Aitäh! No ma vaatasin seda protseduurilist küsimust esitades teie ees istuva Paul Puustusmaa otsa korraks, kes alati juriidiliselt aitab, vähemalt mind on aidanud väga palju siin. Me teame seda, kodu‑ ja töökorra seadus ütleb, et kõigepealt peab tulema tahe ja tahe saab tulla valitsuse poolt. Nii näeb täna seadusesäte ette. Aga loomulikult, palve me saame edastada ja ma lubasin, seda ma ka teen. Me võiksime tõesti nüüd, Heljo Pikhof läks ära, aga ta tuli ka mulle appi, et võiks, võiks tõesti edasi minna. Ma ise teen korraks vastu protseduurilise palve. Ma vaatan Helmen Kütile siin otsa, et ma tegelikult, kui need protseduurilised küsimused lõpevad, väga paluksin, et Heljo Pikhof sel hetkel korra saalis oleks, mul oleks talle üks väike küsimus, see oleks oluline, oluline protseduuriline küsimus temale. Protseduuriline küsimus, Heiki Hepner, palun!</seg>
        </u>
        <note type="speaker">Heiki Hepner</note>
        <u who="#h_hepner_19660217" xml:id="ParlaMint-EE_2022-01-13_U30" ana="#regular">
          <seg xml:id="ParlaMint-EE_2022-01-13_U30-P1">Suur tänu, hea esimees! Tõepoolest, nii nagu me teame, ju täna koguneb Riigikogu juhatus, et hakata arutama järgmise nädala päevakorda. Ja mul on küll palve, et te kasutaksite oma mõjuvõimu ja autoriteeti. Meie töö- ja kodukord seab suhteliselt ahtad piirid Riigikogu liikmetel siiski päevakorra kujundamisel kaasa rääkida. Seda on võimalik teha tõesti läbi komisjonide ja ma siin, kui ma rääkisin mõjuvõimu ja autoriteedi kasutamist, pean silmas just Euroopa Liidu asjade komisjoni. Euroopa Liidu asjade komisjon homme, kui ta koguneb homme, et ta teeks sellise ettepaneku riiklikult olulise küsimuse arutamiseks siin saalis, et iga fraktsioon saaks siis teha ettekande rohepöörde või nagu me eesti keeles teame, 'Eesmärk 55' osas ja et iga fraktsiooni esindajale oleks võimalik esitada ka igal Riigikogu liikmel vähemalt üks küsimus. Ja arvestades tegelikult selle mahtu, selle küsimuse ulatust, võiks see olla kolmapäeval, kus me saaksime siis rahulikult ja pikalt ja põhjalikult arutada. Sest tõsi on tegelikult täna see, et Brüsselis, kus oodatakse meie tagasisidet, kuidas Eesti kavatseb edasi minna, seda praegust ei ole tulnud. Ja võib juhtuda vabalt sedasi, et muu Euroopa otsustab lihtsalt meie üle ja ütleb, et kuidas me järgnevalt 20, 30, 40 või 50 aastat peame elama. See on iseenesest sama akuutne kui praegune energiakriis. Küllap meile tuletatakse, kui me seda täna ei suuda teha, küllap meile tuletatakse seda järgnevatel aastatel või isegi aastakümnetel meelde. Mul on tõesti siiras palve, kasutage oma oma mõjuvõimu ja autoriteeti ja lahendage tegelikult palun see küsimus. Aitäh!</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2022-01-13_U31" ana="#chair">
          <seg xml:id="ParlaMint-EE_2022-01-13_U31-P1">Aitäh! Et ei tuleks siin tulevikus mingeid sekeldusi, ma kindlasti seda mõjuvõimu ei kasuta. Küll te saate oma fraktsioonis öelda fraktsioonikaaslastele, kes on Euroopa Liidu asjade komisjonis, et tuua ka OTRK vorm siia saali. Teatavasti ELAK tõi selle, aga seda uuesti arutada, seda saab alati teha. Ega siin piiranguid, nii nagu fraktsioonidel on üks kord aastas, eks, meie kodu- ja töökorra seaduses, juhtivkomisjonil sellist asja ei ole. Aga seda signaali edasi anda, seda ma kindlasti, härra Hepner, olen nõus tegema ka, et öelda ka siit praegu: igal juhul kutsuda üles juhtivkomisjoni, et kui on soov OTRK-sid teha, siis olulised arutelud alati siia saali tuua.</seg>
          <seg xml:id="ParlaMint-EE_2022-01-13_U31-P2">Priit Sibul, palun! Teil on ka protseduuriline küsimus, teil on teine juba siis.</seg>
        </u>
        <note type="speaker">Priit Sibul</note>
        <u who="#p_sibul_19771231" xml:id="ParlaMint-EE_2022-01-13_U32" ana="#regular">
          <seg xml:id="ParlaMint-EE_2022-01-13_U32-P1">Austatud esimees! Jah, teine, aga ei ole kindel, et viimane. Kui ma vaatan seda hoogu, millega parlament alustas nädala alguses – ja täna ei taha see ka kuidagi raugeda, kuigi päevakorras ühtegi punkti ei ole –, siis need palved, mis teile on edastatud, et järgmise nädala töökavasse jaguks ikkagi igasse päeva ülesandeid meile, oleks asjakohane. Te ütlesite ja see oli ka tõenäoliselt ainuke võimalik vastus, et te ei keela mul pidada erinevaid arutelusid erinevate Riigikogu liikmetega erinevates kohtades. Aga ma kardan, et kohe, kui see istung lõpeb – sellepärast, et siin täna ju istungit ei ole –, kavatsetakse teha seda, mida Mart Helme soovitas nädala alguses, kustutatakse tuled ära ja siin ruumis on üsna keeruline neid arutelusid edasi pidada, sest see saal pannakse kinni, järelikult pean ma otsima kohvikut või mingeid muid kohti.</seg>
          <seg xml:id="ParlaMint-EE_2022-01-13_U32-P2">Minu mure on selles, et eile mitmed ajakirjanikud küsisid minu käest valitsuse tervise kohta. Mina ei ole valitsuse liige, eks ju, puudub igasugune ... Ja veel teistpidi pole ma ka arst, nii et ma ei tea, mis nende tervisega on. Ei saa ka teilt seda küsida, sest vaevalt teiegi seda teate. Aga mul on küsimus. Mis hinnang või mis mulje jääb teie meelest parlamendist, kui me ka tegelikult tööd ei tee? Ma kardan, et järgmine nädal ma pean hakkama vastama parlamendi tervise kohta avalikkusele. Aitäh!</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2022-01-13_U33" ana="#chair">
          <seg xml:id="ParlaMint-EE_2022-01-13_U33-P1">Aitäh! Ma väga vabandan, ma vaatan doktor Everausile siin otsa, sest ka mina ei ole arst. Aga see üleskutse, et järgmisel nädalal igal päeval meil on arutelupunktid – loomulikult juhatus püüab seda tagada. Aga seda me saame teha alati koostöös komisjonidega. Iga kord see ei õnnestu, aga püüame seda teha. Mina ka ei ole valitsuse liige, nii nagu teiegi.</seg>
          <seg xml:id="ParlaMint-EE_2022-01-13_U33-P2">Protseduuriline küsimus, Kalle Grünthal, palun!</seg>
        </u>
        <note type="speaker">Kalle Grünthal</note>
        <u who="#k_grünthal_19600224" xml:id="ParlaMint-EE_2022-01-13_U34" ana="#regular">
          <seg xml:id="ParlaMint-EE_2022-01-13_U34-P1">Aitäh, lugupeetud Riigikogu esimees härra Jüri Ratas! Ma annan teile teada ühe olulise informatsiooni. Ümberlükkamatu on see, et riik on praegu Kaja Kallase juhtimisel katastroofi äärel, esiteks. Teiseks on Riigikogu liikmed üritanud korduvalt saada Kaja Kallas siia n-ö oma tegevusest aru andma. Üheks takistuseks, härra Jüri Ratas, olete olnud teie, kes te pole oma tegevuses suutnud Kaja Kallast siia Riigikogu ette tuua. Ja on siin tulnud ka praegu täna ettepanekud, et võiks ikkagi teha väikese vaheaja, et te saaksite Kaja Kallasega kuidagi kaubale, ma ei tea, kas siis käsuga või põlvejälgi tehes või ma ei tea. Aga ma annan teada teile ühe informatsiooni. Osad Riigikogu liikmed on valmis täna alustatud protseduuriliste küsimustega jätkama kuni esmaspäevani, tehes täpselt samasugust protestiaktsiooni, nagu täna toimub Stenbocki maja ees ja järgmisel nädalal Vabaduse platsil. Kas te olete valmis meiega ühinema, jätkata protseduurilisi küsimusi kuni esmaspäevani või olete te valmis võtma vaheaja ning üritada Kaja Kallas kuidagimoodi siia tarida?</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2022-01-13_U35" ana="#chair">
          <seg xml:id="ParlaMint-EE_2022-01-13_U35-P1">Aitäh! Eks see, mis te ütlesite, et see minu palve on jäänud hüüdja hääleks kõrbes, noh, see vastab ju tõele, eks ju, praegust. Aga loodame, et see järgmine nädal realiseerub.</seg>
          <seg xml:id="ParlaMint-EE_2022-01-13_U35-P2">Nüüd see teine mõte, see protseduuriliste küsimustega jätkata kuni esmaspäevani, kas mina olen valmis? Me peame lähtuma kodu‑ ja töökorra seadusest. Me saame sellega jätkata täna kuni kella 13.00-ni, siis istung lõpeb. Samas, ma ütlen siin ka sellise väikese spikri ette, saame teha istungi pikendamise ettepaneku kuni 14.00-ni. Kui istung on pikendatud, saame teha protseduurilisi kuni 14.00-ni. Siis juhtub see, mida ennustas meie ametikaaslane Priit Sibul, et siin pannakse tuled kustu, vool kaob. Samas, meid lubatakse olla ka siin pimedas, nii et siis me saame põhimõtteliselt minna edasi protseduuriliste küsimustega, aga ilma juba kaamerate ja selle elektrita. Ja teoreetiliselt võime siin põrgatada seda palli kuni siis esmaspäeval ja tuleme taas valgesse ruumi esmaspäeval 15.00. Nii saab seda põhimõtteliselt võtta küll. Protseduuriline küsimus, Peeter Ernits, palun!</seg>
        </u>
        <note type="speaker">Peeter Ernits</note>
        <u who="#p_ernits_19530611" xml:id="ParlaMint-EE_2022-01-13_U36" ana="#regular">
          <seg xml:id="ParlaMint-EE_2022-01-13_U36-P1">Hea juhataja! Jah, see eelmine jutt sobib minu jutu alguseks. Erakorraline aeg nõuab erakorralisi samme, ja kas see on nüüd protseduuriliste laviiniga, aga ma vaatan saali ja uskumatult palju kolleege istub siin, kuigi meil midagi teha ametlikult ei ole, kuna menüüd ei ole. Istuvad siin kolleegid Eesmaa ja Mihkelson ja Ligi ja Repinski ja Everaus ja Signe Kivi ütles, et on, ja Akkermann (Juhataja helistab kella.) ja kõik lugupeetud inimesed istuvad siin, Viidik-saadik ja nii edasi. Kõik tahaksid tööd teha. Opositsioonist rääkimata: Heljo Pikhof, Igor Kravtšenko, ja kõik tahaksid. Ja meil on korraga multikriisid või kobarkriisid: energiakriis, koroonakriis, julgeolekukriis. Kohe tuleb või on juba alanud majanduskriis. Ja kõik kolleegid tahaksid tööd teha, aga protseduurid ei luba. Ja nagu te ütlesite, me võiksime ka pimedas siin rääkida. Võib-olla peaks kasutama seda võimalust? Kas te ei saaks kasutada? Erakorraline aeg nõuab erakorralisi samme. Me läheme kohe laiali praegu ja meie valijatega kohtumisel öeldakse, mida te seal molutate, sööte kalamarja ja, ma ei tea, mida iganes, onju. Aga maa põleb jalge all. Kas ei võiks praegu seda potentsiaali, mida ma näen, kolleegidel, kasutada ära? Kõnepult võiks lahti olla. Kordan: erakorraline aeg nõuab erakorralisi samme. Või me oleme protseduuride vangid?</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2022-01-13_U37" ana="#chair">
          <seg xml:id="ParlaMint-EE_2022-01-13_U37-P1">Aitäh! Antud istungi rakendamise seisus me ei ole üldse protseduuri vangid. Ka mina näen, et seda potentsiaali ja tahet on praegu siin saalis päris kõvasti, päris kõvasti töötada edasi. Kuna hetkel on veel protseduur eelnõude ja arupärimiste üleandmiseks, nii et selles mõttes on Riigikogu kõnetool praegu veel täiesti avatud, kui me saame siit protseduurilistest küsimustest edasi liikuda, nii et me ei ole seda protseduuri sulgenud. Praegu saab tulla oma eelnõusid ja arupärimisi üle andma.</seg>
          <seg xml:id="ParlaMint-EE_2022-01-13_U37-P2">Protseduuriline küsimus, Ruuben Kaalep, palun!</seg>
        </u>
        <note type="speaker">Ruuben Kaalep</note>
        <u who="#r_kaalep_19930921" xml:id="ParlaMint-EE_2022-01-13_U38" ana="#regular">
          <seg xml:id="ParlaMint-EE_2022-01-13_U38-P1">Lugupeetud esimees! Te ütlesite väga õigesti. Kas te kuulete?</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2022-01-13_U39" ana="#chair">
          <seg xml:id="ParlaMint-EE_2022-01-13_U39-P1">Ma kuulen väga hästi teid. Väga hästi.</seg>
        </u>
        <note type="speaker">Ruuben Kaalep</note>
        <u who="#r_kaalep_19930921" xml:id="ParlaMint-EE_2022-01-13_U40" ana="#regular">
          <seg xml:id="ParlaMint-EE_2022-01-13_U40-P1">Te ütlesite väga õigesti.</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2022-01-13_U41" ana="#chair">
          <seg xml:id="ParlaMint-EE_2022-01-13_U41-P1">Ma kuulsin, et te ütlesite 'väga õigesti'.</seg>
        </u>
        <note type="speaker">Ruuben Kaalep</note>
        <u who="#r_kaalep_19930921" xml:id="ParlaMint-EE_2022-01-13_U42" ana="#regular">
          <seg xml:id="ParlaMint-EE_2022-01-13_U42-P1">Jätkan. Selleks, et peaminister tuleks Riigikoguga suhtlema, peab peaministril olema tahe. Sellest teie vastusest ma järeldan üheselt, et peaministril see tahe Riigikoguga suhelda puudub, sest teie kui kindlasti peaministriga lähedalt suhtlev inimene teate, kas tal see tahe on või ei ole. Ja te ju saate aru, mida see kaasa toob, kui peaministril tõepoolest puudub tahe parlamendiga suhelda. Aitäh!</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2022-01-13_U43" ana="#chair">
          <seg xml:id="ParlaMint-EE_2022-01-13_U43-P1">Aitäh! Jah, mina ütlesin seda, et selle nädala osas, mis oli palve, et ta neljapäeval siia tuleks, ta vastas, et ta ei saa tulla. See, mis on järgmise nädala tahe – sellest, ma ei ole hetkel temaga rääkinud.</seg>
          <seg xml:id="ParlaMint-EE_2022-01-13_U43-P2">Kalle Grünthal, protseduuriline küsimus, palun!</seg>
        </u>
        <note type="speaker">Kalle Grünthal</note>
        <u who="#k_grünthal_19600224" xml:id="ParlaMint-EE_2022-01-13_U44" ana="#regular">
          <seg xml:id="ParlaMint-EE_2022-01-13_U44-P1">Kas peaminister põhjendas, miks ta ei saa tulla? Kas ta läheb poodi või läheb maale või kuskile mujale või mis ülesanded on tal nii kiireloomulised, et ta ei saa üleüldise riikliku tähtsa küsimuse osas siis parlamendi ette tulla? Aitäh!</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2022-01-13_U45" ana="#chair">
          <seg xml:id="ParlaMint-EE_2022-01-13_U45-P1">Minu teada peaks neljapäeviti olema umbes sellel kellaajal Vabariigi Valitsuse istung ja kabinet. Kuidas see täna on, ma ei oska täpselt öelda. Jah, protseduuriline küsimus, Urmas Reinsalu, palun!</seg>
        </u>
        <note type="speaker">Urmas Reinsalu</note>
        <u who="#u_reinsalu_19750622" xml:id="ParlaMint-EE_2022-01-13_U46" ana="#regular">
          <seg xml:id="ParlaMint-EE_2022-01-13_U46-P1">Aitäh! Ma jälgin murega praegu toimuvat. Ja tuleb ausalt öelda, et kui meil on olnud kõikide nende valdkondlike kriiside kõrval ka tõsine juhtimise defitsiit, siis ei pea olema, ei pea olema väga põhjalikult olukorda jälginud, kui hinnata, et see valitsus on tegelikult poliitilises agoonias. Seda peegeldab ka valitsuse võimetus praeguses kriisis esiteks, arusaadavalt kommunikeerida lahendusi kriisis ja teiseks, suutmatus langetada vajalikke otsuseid, mida meilt ootab rahvas, mida meilt ootavad ettevõtjad, ootavad Eesti inimesed.</seg>
          <seg xml:id="ParlaMint-EE_2022-01-13_U46-P2">Ja meie olukord võrreldes teiste Euroopa riikidega on ... Meie piirkonnas Balti riigid on saanud tegelikult sellest elektri hinna kriisist, energiakandjate hinna kriisist meie hinnapiirkonnas kõige rohkem pihta nii absoluutarvudes kui ka suhtelist inimeste jõukust hinnates. See tegelikkuses, et meil praegu, esmaspäeval, teisipäeval, kolmapäeval, neljapäeval kümned parlamendiliikmed paluvad, küsivad, taotlevad seda, milleks on parlament siia valitud – parlament arutab olulisi küsimusi ja valitsus ei saa olla autonoomne parlamendist nende oluliste küsimuste arutamise pool.</seg>
          <seg xml:id="ParlaMint-EE_2022-01-13_U46-P3">Ja me poeme mingite paragrahvikonksude taha. Küsimus ei ole ju selles, me saame suurepäraselt aru, mingites paragrahvikonksudes, mida formaalselt valitsus peaks tegema või täitma. See valitsus ei soovi – ma hindan nende nelja päeva pealt –, see valitsus ei soovi pidada parlamendiga kriisis kahekõnet. Ja mis see tähendab, parlament, selles olukorras? Ta ei soovi pidada oma rahvaga kahekõnet. Selle valitsuse aeg on läbi, see valitsus peab oma ametist lahkuma, see valitsus peab kukkuma.</seg>
          <seg xml:id="ParlaMint-EE_2022-01-13_U46-P4">Ja minu küsimus on selles, et härra Riigikogu esimees, istungit juhatanud Riigikogu juhatuse liige Hanno Pevkur ütles teisipäeval, kui meil oli sarnane poleemika, et juhatuses seda olukorda arutatakse. Ja küsimus oli, et mis seisukohale teisipäeval asus juhatus. Ja nende neljal päeval parlamendi liikmete taotluste pinnalt mis seisukohal olete teie, härra Riigikogu esimees, tänasel Riigikogu juhatuse istungil käsitlusega valitsuse või peaministri tulekust siia parlamenti? Küsimus, kui me küsime nõnda, et Eesti parlamendi juhatus, Eesti parlamendi esimees, Eesti parlament ei ole ju mitte kelner odavas baaris ja peaminister ei ole mitte klient, kellele viiakse menüüd ja küsitakse, kas te soovite tulla, kas te soovite, et tellime teile takso. Ei ole niisugune olukord. Rahvaesindus nõuab, et valitsus peaministri isikus tuleks aru andma.</seg>
          <seg xml:id="ParlaMint-EE_2022-01-13_U46-P5">Härra Riigikogu esimees, öelge palun, mis on teie käsitlus Riigikogu tänasel juhatuse istungil, kuidas Riigikogu juhatus tagab parlamendi väärikuse ja eesõiguste kaitse, et peaminister siia tuleks venitusteta. Aitäh!</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2022-01-13_U47" ana="#chair">
          <seg xml:id="ParlaMint-EE_2022-01-13_U47-P1">Aitäh! See käsitlus on sama, mis oli esmaspäeval, kui ma teile vastasin, ja see on järgmine. Punkt üks, see palve Riigikogu poolt edasi anda peaministrile. Seda ma tegin, teen ka täna. Ma arvan, et see oleks mõistlik täna, ja ka esmaspäeval arvasin, et kui on see tahe olemas, poliitiline tahe seda debatti pidada, ma arvan, et see debatt on vajalik. Aga veel kord: seaduse järgi see tahe, see ettepanek peab tulema valitsuse liikme poolt. Aga selle proaktiivse käigu, nagu ma lubasin, et ma selle info edastan, ma seda teen. Peeter Ernits, palun, protseduuriline küsimus!</seg>
        </u>
        <note type="speaker">Peeter Ernits</note>
        <u who="#p_ernits_19530611" xml:id="ParlaMint-EE_2022-01-13_U48" ana="#regular">
          <seg xml:id="ParlaMint-EE_2022-01-13_U48-P1">Hea juhataja! Ma lähen edasi sellest minu viimasest küsimusest. Ma näen praegu, et meie read on täienenud järjest, kohale on saabunud kolleeg Michael, kes on Reformierakonna fraktsiooni esimees ja kes tuli välja väga suurepärase ideega. (Hääled saalist.) Ei ole või? (Juhataja helistab kella.) Aga igal juhul väga huvitava ideega.</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2022-01-13_U49" ana="#chair">
          <seg xml:id="ParlaMint-EE_2022-01-13_U49-P1">Ma palun saalis vaikust! Härra Ernits, palun!</seg>
        </u>
        <note type="speaker">Peeter Ernits</note>
        <u who="#p_ernits_19530611" xml:id="ParlaMint-EE_2022-01-13_U50" ana="#regular">
          <seg xml:id="ParlaMint-EE_2022-01-13_U50-P1">Jaa, et ma lihtsalt juhin tähelepanu, et kolleeg Michal on saabunud siia selle kõikide meie ... (Hääled saalis.) ... raskekahurväe Enn Eesmaa ja härra Mihkelsoni ja nende kõrvale. Ja kõik tahaksid nagu tööd teha ja arutada. Miks me ei luba seda kõnetooli praegu kasutada? Erakorraline aeg nõuab erakorralisi meetmeid.</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2022-01-13_U51" ana="#chair">
          <seg xml:id="ParlaMint-EE_2022-01-13_U51-P1">Aitäh! Minu meelest see on tore, et me, et te toetate üksteist ja see positiivne sõnum ametikaaslase Kristen Michali suunas on igati tervitatav, et te annate ka teada, kes siia saabub. See on väga hea. Nüüd ma pean küll ühe täpsustuse tegema stenogrammi huvides. Vähemalt 15.30-ni on minu teada registreeritud Reformierakonna fraktsiooni esimees Mart Võrklaev. Kui siin mingeid muutusi on toimunud, minul ei ole seda infot täna, nii et selles mõttes ma lükkan tagasi. Aga 15.30 juhatus koguneb, ma ei tea, mis kirjad tulevad fraktsioonidest. Me vaatame alati kõik kirjad kiiresti läbi. Nii. Rohkem protseduurilisi küsimusi ei ole.</seg>
          <seg xml:id="ParlaMint-EE_2022-01-13_U51-P2">Nüüd ma korraks vabandan, ametikaaslased, ma pean pöörduma korraks protseduur ... (Hääl saalist.) Ahah, meil ei olnud, infoks lihtsalt, meil ei olnud, kui Heljo Pikhof andis üle eelnõu, ta ütles, et see on edastatud elektrooniliselt, seda polnud. Ma oleks palunud, et ta annaks üle siit kõnetoolist selle. Aga nüüd tuli info, et see ikkagi nüüd just saabus elektrooniliselt. Nii et, head ametikaaslased, ma olen Riigikogu juhatuse nimel vastu võtnud ühe eelnõu ning vastavalt meie kodu- ja töökorra seadusele juhatus arutab tõsiselt selle eelnõu edasist menetlemist.</seg>
          <seg xml:id="ParlaMint-EE_2022-01-13_U51-P3">Head ametikaaslased! Teated. Aga nii nagu on selleks, ütleme, traditsiooniks saanud jah, protseduuriline küsimus, Priit Sibul, palun! (Naer saalis.)</seg>
        </u>
        <note type="speaker">Priit Sibul</note>
        <u who="#p_sibul_19771231" xml:id="ParlaMint-EE_2022-01-13_U52" ana="#regular">
          <seg xml:id="ParlaMint-EE_2022-01-13_U52-P1">Aitäh! Mul on protseduuriline selles kontekstis, mida te praegu ütlesite. Kui kolleegidel, headel kolleegidel ei oleks täna olnud nii palju protseduurilisi küsimusi, mismoodi siis oleks see küsimus lahendatud? Te ei oleks saanud sotsiaaldemokraatidele teada anda ja seda eelnõu ei oleks. Ta väitis teile, et see oli üle antud, enne kui ta siia pulti tuli, puldist ta ei tahtnud anda. Mismoodi siis need protseduurid käiks, kui praeguseks oleks istung läbi? Teil oli teadmine, et see on edastatud, tegelikult istungi ajal seda ei andnud, meile räägiti midagi. Kas ma võin esmaspäeval tulla rääkida ka suvalist juttu ja öelda, et kuskil tõenäoliselt mööda kanalit [see liigub], võib-olla on elekter kehvem, et internetitorude kaudu ei jõua eelnõud nii kiiresti teieni või mismoodi see on? Mismoodi seda protseduuri saab toimetada?</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2022-01-13_U53" ana="#chair">
          <seg xml:id="ParlaMint-EE_2022-01-13_U53-P1">Aitäh! See on umbes selliselt, et kui on kas arupärimise või eelnõu üleandmine ja öeldakse, et see on tehtud elektrooniliselt, siis tavaliselt juhataja vaatab vasakule oma ametikaaslase poole, Riigikogu Kantselei tublide teenistujate [poole] ja küsib, kas see on üle antud. Kui sealt tuleb vastus jah või noogutus, siis ongi see lahendatud. Hetkel öeldi, et see ei ole jõudnud meie süsteemi. Nüüd nende oluliste protseduuriliste küsimuste rägastikus see jõudis ja nüüd on see asi korras, see mure ka murtud, nii et ei pea nädalavahetusele selle murega minema. Kalle Grünthal, palun, protseduuriline küsimus.</seg>
        </u>
        <note type="speaker">Kalle Grünthal</note>
        <u who="#k_grünthal_19600224" xml:id="ParlaMint-EE_2022-01-13_U54" ana="#regular">
          <seg xml:id="ParlaMint-EE_2022-01-13_U54-P1">Aitäh! Lugupeetud Jüri Ratas, kuna siin protseduuriliseks juba läks, siis me oleme praegu energia ...</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2022-01-13_U55" ana="#chair">
          <seg xml:id="ParlaMint-EE_2022-01-13_U55-P1">Mõned on olnud jah.</seg>
        </u>
        <note type="speaker">Kalle Grünthal</note>
        <u who="#k_grünthal_19600224" xml:id="ParlaMint-EE_2022-01-13_U56" ana="#regular">
          <seg xml:id="ParlaMint-EE_2022-01-13_U56-P1">Ah?</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2022-01-13_U57" ana="#chair">
          <seg xml:id="ParlaMint-EE_2022-01-13_U57-P1">Mõned on olnud, ma ütlesin.</seg>
        </u>
        <note type="speaker">Kalle Grünthal</note>
        <u who="#k_grünthal_19600224" xml:id="ParlaMint-EE_2022-01-13_U58" ana="#regular">
          <seg xml:id="ParlaMint-EE_2022-01-13_U58-P1">Jajah. Me oleme probleemi ees praegu energia küsimuses. Kuna siin protseduuri osas juba küsiti, kuidas need eelnõud siin liiguvad, siis ma tuletan meelde, et Eesti Konservatiivne Rahvaerakond andis sisse eelnõu, millega lahendada tekkinud energiaprobleemid ja tuua see probleem laualt maha. Ehk olukord normaliseeruks. Nüüd ma tahaksin teada, kuna teie siin neid asju korraldajate, millises staadiumis see EKRE eelnõu hetkel on, et inimesed saaksid rutem sellest hullumajast lahti. Aitäh!</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2022-01-13_U59" ana="#chair">
          <seg xml:id="ParlaMint-EE_2022-01-13_U59-P1">Aitäh! Juhatus on esmaspäeval määranud selle juhtivkomisjoni, milleks on majanduskomisjon, ja nii nagu härra Ernits ütles, ma lihtsalt infoks ütlen, rahanduskomisjoni esimees on ka ju praegu saalis, et majanduskomisjon hakkab menetlema seda.</seg>
          <seg xml:id="ParlaMint-EE_2022-01-13_U59-P2">Nii. Rohkem pole. Nüüd, head ametikaaslased, on teated. Ma ütlesin, et meil on üks teade täna, ma palun siin tähelepanu. Täna pärast täiskogu istungi lõppu toimub siin istungisaalis Euroopa Liidu kliimapaketis Eesti rahvuslike huvide kaitse toetusrühma asutamiskoosolek, kokkukutsuja Urmas Reinsalu. Ootame aktiivset osavõtt.</seg>
          <seg xml:id="ParlaMint-EE_2022-01-13_U59-P3">Head ametikaaslased, viime läbi kohaloleku kontrolli. Kohaloleku kontroll.</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2022-01-13_U60" ana="#chair">
          <seg xml:id="ParlaMint-EE_2022-01-13_U60-P1">Kohale registreerus 57 ja puudub 44.</seg>
          <seg xml:id="ParlaMint-EE_2022-01-13_U60-P2">Väga vabandust! Istung ei ole lõppenud. Protseduuriline küsimus, Kalle Grünthal. Ma palun mikrofon Kalle Grünthalile!</seg>
        </u>
        <note type="speaker">Kalle Grünthal</note>
        <u who="#k_grünthal_19600224" xml:id="ParlaMint-EE_2022-01-13_U61" ana="#regular">
          <seg xml:id="ParlaMint-EE_2022-01-13_U61-P1">Aitäh! Austatud Jüri Ratas! Selle hirmsa töömahu juures te unustasite olulise protseduurilise tegevuse, kutsungi. Ilma kutsungit tegite, nii et ma palun seda asja tühistada. Aitäh!</seg>
        </u>
        <note type="speaker">Jüri Ratas</note>
        <u who="#j_ratas_19780702" xml:id="ParlaMint-EE_2022-01-13_U62" ana="#chair">
          <seg xml:id="ParlaMint-EE_2022-01-13_U62-P1">Aitäh teile, härra Grünthal! Jaa, siin kohaloleku kontrolli eel ei ole meil nõutav kutsung. Nii et minu meelest see on vist esmakordne, ma ei mäleta küll, et teie oleksite eksinud, aga siin on väike eksimus teil praegu protseduurilise küsimuse sees, kutsungit pole vaja. (Naerab.)</seg>
          <seg xml:id="ParlaMint-EE_2022-01-13_U62-P2">Head ametikaaslased, kuna täna on meil päevakorda ei ole, siis istung on lõppenud. Turvalist koduteed ja jõudu tööle!</seg>
        </u>
      </div>
    </body>
  </text>
</TEI>
