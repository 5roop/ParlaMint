ParlaMint-LT_2015-05-12-seimas-586-1.u1	Laba diena. Gegužės 12 d., antradienio, vakarinį posėdį skelbiu pradėtą. [[Gongas]] Registruojamės! Tuoj pat paleisime. Tuoj pat, palaukite. Kantrybės! Jau viskas, galime. [[Balsai salėje]] Užsiregistravo 44 Seimo nariai.
ParlaMint-LT_2015-05-12-seimas-586-1.u2	Popietinės darbotvarkės 2-1a ir 2-1b klausimai, projektai Nr. XIIP-3007 ir Nr. XIIP-3008. Pranešėjas - susisiekimo viceministras S. Girdauskas. Prašom pristatyti abu. Pateikimo stadija.
ParlaMint-LT_2015-05-12-seimas-586-1.u188	Gerbiamieji kolegos, Lietuvos Respublikos Seimo tarpparlamentinių ryšių grupė su Čečėnijos Respublika Ičkerija gavo Čečėnijos Nacionalinio Susirinkimo asamblėjos Vyresniųjų tarybos pirmininko pavaduotojo A. Dokudajevo kreipimąsi ir aš jį norėčiau perskaityti. Čečėnų tautos tragedijos 71-ųjų metinių proga 70 % mūsų artimųjų ir giminaičių, žuvusių Stalino deportacijų metu, ir mūsų Čečėnijos vyresniųjų, gimusių ir gyvenusių tos baisios deportacijos sąlygomis, vardu kreipiamės. Gerbiamieji Lietuvos Respublikos Seimo nariai, čečėnų tauta apie 400 metų priešinasi Rusijai, siekdama būti laisva ir nepriklausoma. Per tą laiką čečėnai patyrė ir patiria įsivaizduojamas ir neįsivaizduojamas tragedijas, kurios kilo dėl caro, sovietų, o šiandien - dėl &quot;demokratinės&quot; Rusijos. Kabinamos įvairios etiketės visai tautai, pavyzdžiui, vietiniai, banditai, teroristai, išdavikai ir t. t., nesigailima nei senelių, nei moterų, nei vaikų, nei ligonių. Rusijos vadovybė žudė, degino netgi ištisas čečėnų gyvenvietes kartu su žmonėmis. 1944 m. vasario 23 d. iš gimtosios žemės gyvulių vagonuose prievarta į Kazachstaną ir Kirgiziją buvo deportuota visa čečėnų tauta. Sunku nusakyti žodžiais, kiek skausmo ir kokias kančias patyrė mūsų tauta svetimoje žemėje. Daugiau nei du trečdaliai čečėnų tautos tais metais mirė iš bado, ligų ir šalčio. Panašūs tragiški įvykiai vyko ir Lietuvoje, kai jūsų šalį 1940 m. okupavo Sovietų armija. Geriausia Lietuvos tautos dalis buvo ne kartą deportuota į Sibirą. Mus, čečėnus, su lietuviais suartino bendra tragedija, kurios nevalia užmiršti nė minutę. Likusi po deportacijos lietuvių tautos dalis pareikalavo kompensacijų iš Rusijos vadovybės, bet jos reikalavimai, deja, liko nepatenkinti. Šiandien, po daugiau nei 70 metų, atsirado viltis, kad teisingi čečėnų tautos reikalavimai bus patenkinti, jeigu bus sukurtas precedentas. Toks precedentas galimas, jeigu Lietuvos Respublikos Seimas oficialiai pripažins čečėnų tautos genocidą, kuris turi teisiškai įformintą pagrindą - tai 2004 m. vasario 26 d. Europos Parlamento rezoliucija, kurios 15 punkte sakoma: &quot;Manoma, kad visos čečėnų tautos deportacija į Vidurinę Aziją 1944 m. vasario 23 d. pagal Stalino įsakymą yra genocido aktas pagal 1907 m. Ketvirtosios Hagos konvencijos ir 1948 m. gruodžio 9 d. Jungtinių Tautų Generalinės Asamblėjos priimtos Konvencijos dėl kelio užkirtimo genocido nusikaltimui ir baudimo už jį apibrėžimą.&quot; Beje, šiame kreipimesi rašoma, kad Rusijos Federacija taip pat turi įstatymą &quot;Dėl represuotų tautų reabilitacijos&quot;, kaip tik tos definicijos yra ten įrašytos. Toliau kreipimesi sakoma, kad &quot;Europos Parlamento rezoliucija yra rekomendacinio pobūdžio, reiškianti, kad rezoliucijos 15 punktas įgyja teisinę galią, jeigu valstybė - pasaulio bendrijos narė, kokia yra ir Lietuva, pripažįsta šį rezoliucijos punktą. Šis ryžtingas Lietuvos Respublikos žingsnis tampa aktualus Rusijos armijai okupavus Krymą ir rytinius suverenios Ukrainos rajonus, užimtose teritorijose vykdant prievartos ir genocido aktus. Rusijos agresija Ukrainoje destabilizuoja situaciją ir kelią grėsmę visai Europos bendrijai, pirmiausia - Rytų Europos šalims, tarp jų ir Lietuvai&quot;. Kreipimesi sakoma: &quot;Mes esame įsitikinę, kad būtent broliška Lietuva turi panaudoti šią priemonę - sukurti precedentą - pripažinti tautos genocidą siedama apsaugoti lietuvių ir kitas tautas nuo Kremliaus genocido, kuris gali būti vykdomas bet kuriuo metu ir ateityje. Tegu įsiviešpatauja teisingumas.&quot; Šitą kreipimąsi mes perduosime atitinkamoms Seimo institucijoms. Ačiū, kad išklausėte. Dėkoju.
ParlaMint-LT_2015-05-12-seimas-586-1.u189	Ačiū pranešėjui. Kolegos, paskutinis šiandien darbas, registruojamės. Užsiregistravo 52 Seimo nariai. Lietuvos Respublikos Seimo 2015 m. gegužės 12 d. vakarinį posėdį skelbiu baigtu. Geros dienos. [[Gongas]]
