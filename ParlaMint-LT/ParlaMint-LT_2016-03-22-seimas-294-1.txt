ParlaMint-LT_2016-03-22-seimas-294-1.u1	Laba diena dar kartą, gerbiami Seimo nariai. Pradedame šios dienos Seimo popietinį plenarinį posėdį. [[Gongas]] Registracija. Gerai. Registruojamės, gerbiamieji Seimo nariai ir gerbiamosios Seimo narės. Registruojamės! Buvo minutė susikaupti. Taigi dabar jau galima registruotis. Užsiregistravo 84 Seimo nariai.
ParlaMint-LT_2016-03-22-seimas-294-1.u2	Taigi pradedame. Mūsų šios dienos darbotvarkės penkioliktas klausimas. Ponas A. Palionis. Prašau, pone Andriau, pristatyti Miškų įstatymo Nr. I-671 2, 5, 18 straipsnių pakeitimo projektą. Pateikimas.
ParlaMint-LT_2016-03-22-seimas-294-1.u290	Kitas darbotvarkės klausimas būtų 2 rezervinis - Seimo nutarimo &quot;Dėl Lietuvos Respublikos Seimo 2012 m. gruodžio 4 d. nutarimo &quot;Dėl Lietuvos Respublikos Seimo komisijų pirmininkų ir jų pavaduotojų patvirtinimo&quot; pakeitimo&quot; projektas. Jeigu jūs neprieštaraujate, aš pateiksiu šį projektą. Kalbama apie Sporto ir jaunimo komisijos pirmininko rinkimą. Šiandien vyko rinkimai. Bendru sutarimu yra išrinktas ponas V. Mikalauskas, su kuo ir sveikiname. Bet dabar mes turime tą nutarimą pritaikyti ir papildyti būtent tuo straipsniu, 7 straipsniu, patvirtinti Lietuvos Respublikos Seimo jaunimo ir sporto reikalų komisijos pirmininku Seimo narį V. Mikalauską. Po pateikimo klausimų nėra. Norinčių nėra. Bendru sutarimu pritariame. Svarstymo stadijoje irgi pritariame. Taigi priėmimo stadijoje motyvų išsakyti norinčių nėra. Taigi balsuojame. Balsuojame dėl nutarimo dėl komisijų pirmininkų ir papildyti 7 straipsniu... V. Mikalauską Jaunimo ir sporto reikalų komisijos pirmininku. Ir sportininkas. Matote, kaip. Tikrai vienbalsiai buvo išrinktas didžiai gerbiamas asmuo. Tikimasi, kad komisija dirbs tikrai tvarkingai. [[Balsai salėje]] Šio nutarimo priėmimas Susilaikė 1, prieš - 1, už - 37. Minėtas nutarimas priimtas. [[Gongas]] Sveikiname gerbiamąjį poną V. Mikalauską, linkime sėkmingo vadovavimo šitai komisijai. Tikrai labai svarbi komisija, kuruojanti jaunimo ir sporto reikalus. Ačiū. Kitas būtų Seimo narių pareiškimai.
ParlaMint-LT_2016-03-22-seimas-294-1.u291	Prieš registraciją dar informacija dėl Balsų skaičiavimo grupės. Aš trumpai informuosiu jus, kas įeina į skaičiavimo grupę: ponia V. M. Čigriejienė, ponia V. Filipovičienė, ponas Z. Jedinskis, ponas E. Jonyla, ponas V. Kamblevičius, ponia D. Teišerskytė, ponas J. Varkala. Visi Seimo nariai, atstovaujantys frakcijoms. Ačiū už dėmesį, jūsų racionalų darbą, mes pusantros valandos... Dabar 17.20 val. buvo numatyta 18... Vyksta registracija. Jau vyksta, būkime budrūs... Likvidavome pusantros valandos atsilikimą. Užsiregistravo 38 Seimo nariai. Ačiū už bendradarbiavimą. Gero vakaro. Vakarinį posėdį skelbiu baigtą. [[Gongas]] Viso gero visiems.
