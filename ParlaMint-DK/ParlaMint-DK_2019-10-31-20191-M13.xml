<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="da" xml:id="ParlaMint-DK_2019-10-31-20191-M13" ana="#parla.sitting #reference">
   <teiHeader>
      <fileDesc>
         <titleStmt>
            <title type="main" xml:lang="en">The Danish Parliamentary Corpus ParlaMint-DK, Session 20191, Sitting M13 [ParlaMint SAMPLE]</title>
            <title type="sub" xml:lang="en">Hansard of the session of the Danish Parliament (Folketinget), 20191, M13 (2019-10-31), preliminary version</title>
            <meeting n="20191" ana="#parla.session">20191</meeting>
            <meeting n="13" ana="#parla.sitting">M13</meeting>
            <respStmt>
               <persName>Bart Jongejan</persName>
               <persName>Dorte Haltrup Hansen</persName>
               <persName>Costanza Navarretta</persName>
               <resp xml:lang="en">Data retrieval and conversion to TEI</resp>
            </respStmt>
            <funder>
               <orgName xml:lang="en">The CLARIN research infrastructure</orgName>
            </funder>
            <funder>
               <orgName xml:lang="en">European Commission</orgName>
            </funder>
            <funder>
               <orgName xml:lang="en">Department of Nordic Studies and Linguistics (NorS), University of Copenhagen</orgName>
            </funder>
         </titleStmt>
         <editionStmt>
            <edition>1.0</edition>
         </editionStmt>
         <extent><!--These numbers do not reflect the size of the sample!-->
            <measure unit="speeches" quantity="520" xml:lang="en">520 speeches</measure>
            <measure unit="words" quantity="55063" xml:lang="en">55063 words</measure>
         </extent>
         <publicationStmt>
            <publisher>
               <orgName xml:lang="en">The CLARIN research infrastructure</orgName>
               <ref target="https://www.clarin.eu/">www.clarin.eu</ref>
            </publisher>
            <idno type="URL">http://hdl.handle.net/11356/1388</idno>
            
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons Attribution 4.0 International License</ref>. </p>
            </availability>
            <date when="2021-02-05">2021-02-05</date>
         </publicationStmt>
         <sourceDesc>
            <bibl><title>Multilingual comparable corpora of parliamentary debates ParlaMint 1.0</title></bibl>
            <bibl>
               <title type="main" xml:lang="en">Hansards of the Danish Parliament</title>
               <publisher>The Danish Parliament</publisher>
               <idno type="URI">https://www.ft.dk/</idno>
               <date when="2019-10-31">2019-10-31</date>
            </bibl>
         </sourceDesc>
      </fileDesc>
      <encodingDesc>
         <projectDesc>
            <p xml:lang="en">
               <ref target="https://www.clarin.eu/content/parlamint">ParlaMint</ref>
            </p>
         </projectDesc>
         <tagsDecl><!--These numbers do not reflect the size of the sample!-->
            <namespace name="http://www.tei-c.org/ns/1.0">
               <tagUsage gi="text" occurs="1"/>
               <tagUsage gi="body" occurs="1"/>
               <tagUsage gi="div" occurs="9"/>
               <tagUsage gi="head" occurs="9"/>
               <tagUsage gi="note" occurs="9"/>
               <tagUsage gi="u" occurs="520"/>
               <tagUsage gi="seg" occurs="520"/>
            </namespace>
         </tagsDecl>
      </encodingDesc>
      <profileDesc>
         <settingDesc>
            <setting>
               <name type="address">Folketinget, Christiansborg</name>
               <name type="city">1240 Copenhagen K</name>
               <name type="country" key="DK">Denmark</name>
               <date ana="#parla.sitting" when="2019-10-31">2019-10-31</date>
            </setting>
         </settingDesc>
      </profileDesc>
      <revisionDesc xml:lang="en">
         <change when="2021-02-05"><name>Tomaž Erjavec</name>: Made sample.</change>
         <change when="2021-01-29">
            <name>Dorte Haltrup Hansen</name>: Generated corpus in ParlaMint.</change>
      </revisionDesc>
   </teiHeader>
    <text xml:lang="da" ana="#covid">
        <body>
            <div type="debateSection">
            <gap reason="editorial"><desc xml:lang="en">SAMPLING</desc></gap>
            </div>
            <div type="debateSection">
            <gap reason="editorial"><desc xml:lang="en">SAMPLING</desc></gap>
            </div>
            <div type="debateSection">
            <head>1. behandling af L 16: Om supplerende regler til elmarkedsforordningen og udløb af støtteordning for elektricitet produceret på</head>
            <note type="agendaItem">2019-10-31-6</note>
                <u who="#KjærsgaardPia" xml:id="ParlaMint-DK_20191031100351" ana="#chair">
                    <seg xml:id="ParlaMint-DK_20191031100351.seg3">Forhandlingen er åbnet. Fru Anne Paulin, Socialdemokratiet, værsgo.</seg>
                </u>
                <u who="#PaulinAnne" xml:id="ParlaMint-DK_20191031100417" ana="#regular">
                    <seg xml:id="ParlaMint-DK_20191031100417.seg4">Tak for ordet. Lovforslaget, som vi behandler her i dag, omhandler en række forskellige elementer. Bl.a. giver lovforslaget mulighed for, at der kan foretages ændringer i eltransmissionsnettet alene på baggrund af hensyn til forskønnelse. Lovforslaget følger således op på PSO-aftalen fra 2016 og sikrer, at det er muligt at gennemføre en række projekter med kabellægning i områder, som er tæt på byer og i følsom natur. Således vil det ikke blot være økonomiske hensyn, men også hensyn til borgere og naturen, der vil blive taget højde for i disse projekter. Lovforslaget lægger ligeledes op til, at fremtidige kabellægningsprojekter også kan gennemføres med argumenter om forskønnelse, såfremt der indgås politisk aftale og enighed om finansiering. Lovforslaget giver derfor mulighed for at sikre en god balance mellem hensyn til natur og borgere på den ene side og samfundsøkonomi på den anden side. Lovforslaget omhandler også en korrekt gennemførelse af den nye elmarkedsforordning og sikrer, at små VE-anlæg som f.eks. private solcelleanlæg, der i dag er undtaget af balanceansvar, fortsat kan være det. Disse anlæg leverer relativt små mængder el til nettet, og derfor er risikoen for, at anlæggene skaber ubalancer i elnettet, lille. Endelig lægger lovforslaget også op til en ordensmæssig lovændring, hvor grundbeløbet, som er det pristillæg, der har været givet til elektricitet produceret på decentrale kraftvarmeanlæg med naturgas eller biogas, skrives ud af loven. Det sker som følge af grundbeløbets bortfald, da der har været tale om en midlertidig ordning, hvor EU-statsstøttegodkendelse for den sidste del af grundbeløbet udløber ved udgangen af 2019. Socialdemokratiet støtter lovforslaget, og jeg skulle hilse fra fru Ida Auken og sige, at De Radikale også støtter lovforslaget.</seg>
                </u>
            <gap reason="editorial"><desc xml:lang="en">SAMPLING</desc></gap>
            <u who="#JørgensenDan" xml:id="ParlaMint-DK_20191031102230" ana="#regular">
                    <seg xml:id="ParlaMint-DK_20191031102230.seg24">Jeg har ikke i forbindelse med den her konkrete lovbehandling nogen kommentarer i den retning. Jeg vil dog henvise til det ganske grundige samråd, som ordføreren jo indkaldte mig til forleden, hvor jeg synes, at jeg svarede endog ret udførligt på de spørgsmål.</seg>
                </u>
                <u who="#KjærsgaardPia" xml:id="ParlaMint-DK_20191031102243" ana="#chair">
                    <seg xml:id="ParlaMint-DK_20191031102243.seg25">Tak for det. Der er ikke flere, der har bedt om ordet. Forhandlingen er sluttet. Jeg foreslår, at lovforslaget henvises til Klima-, Energi og Forsyningsudvalget. Hvis ingen gør indsigelse, betragter jeg det som vedtaget. Det er vedtaget.</seg>
                </u>
            </div>
            <div type="debateSection">
            <head>1. behandling af L 17: Om gennemførelse af gasdirektivet m.v.</head>
            <note type="agendaItem">2019-10-31-7</note>
                <u who="#KjærsgaardPia" xml:id="ParlaMint-DK_20191031102305" ana="#chair">
                    <seg xml:id="ParlaMint-DK_20191031102305.seg26">Forhandlingen er åbnet. Fru Anne Paulin, Socialdemokratiet, værsgo.</seg>
                </u>
                <u who="#PaulinAnne" xml:id="ParlaMint-DK_20191031102329" ana="#regular">
                    <seg xml:id="ParlaMint-DK_20191031102329.seg27">Tak for det. Lovforslaget, som vi behandler her i dag, handler bl.a. om at styrke gasforsyningssikkerheden. Med lovforslaget sikres det, at lov om naturgasforsyning bringes i bedre overensstemmelse med EU-forordningen om gasforsyningssikkerhed, og det præciseres, at ansvaret for gasforsyningssikkerhed er et fælles ansvar mellem myndigheder og markedsaktører. Behovet for denne præcisering er aktualiseret af gasforsyningssikkerhedssituationen i forbindelse med renoveringen af Tyrafeltet, som i en årrække vil udfordre den danske gasforsyningssikkerhed. Der er derfor brug for klarhed omkring forsyningssikkerheden, altså at det er et fælles ansvar, som både myndigheder, men også markedsaktører skal bidrage til at opretholde. Dertil kommer, at lovforslaget indebærer en gennemførsel af ændringer i gasdirektivet, der betyder, at der skal være klarhed omkring, hvordan gasforbindelser mellem EU-lande og tredjelande er reguleret. Med ændringen i gasdirektivet sikres det således, at nye gasledninger mellem EU og tredjelande også er omfattet af direktivets regler og ikke er noget, der forhandles bilateralt mellem tredjelande og de enkelte medlemsstater. Lovforslaget har endvidere til formål at præcisere reglerne vedrørende ekspropriationsadgang for gasinfrastruktur, så det bliver mere tydeligt, hvilke regler der gælder i forhold til opstrøm, transmission og tilslutning af biogas til gasnettet. Lovforslaget vil dermed også være med til at gøre det mere enkelt at føre biogas ind i gassystemet. Socialdemokratiet støtter lovforslaget, og jeg skal hilse fra fru Ida Auken og sige, at De Radikale også støtter lovforslaget.</seg>
                </u>
            <gap reason="editorial"><desc xml:lang="en">SAMPLING</desc></gap>
            <u who="#JørgensenDan" xml:id="ParlaMint-DK_20191031103433" ana="#regular">
                    <seg xml:id="ParlaMint-DK_20191031103433.seg43">Tak for det. Jeg takker ordførerne for kommentarer og bemærkninger til lovforslaget, og selv om jeg ligesom den foregående ordfører sådan set også holder af en livlig politisk debat, så tænker jeg, at det er meget godt, at vi holder os til det saglige, lidt tørre indhold i den her omgang. Dette lovforslag indeholder tre hovedpunkter. Først og fremmest er hovedformålet med lovforslaget at gennemføre det ændrede gasdirektiv. Nogle medlemsstater har administreret og implementeret fællesskabsreglerne anderledes, end vi har i Danmark. Det ændrede gasdirektiv har taget stilling til dette og lægger sig i høj grad op ad gældende dansk ret. Det ændrede direktiv sikrer en ensartet tilgang til transmissionsforbindelser til og fra tredjelande. Transmissionsselskabernes samarbejdsaftaler med selskaber fra tredjelande skal anmeldes til Forsyningstilsynet, bl.a. for at sikre lige markedsvilkår og gennemsigtighed i tarifprisen. Lovforslaget præciserer for det andet transmissionsselskabernes og andre aktørers ansvar for gasforsyningssikkerhed. Vi har en udfordret gasforsyningssikkerhed i de kommende 3 år under Tyrafeltets renovering. Her er det væsentligt for mig som minister, at landets borgere og virksomheder ikke kommer til at mangle energi. I dag er det ikke tydeligt, hvem der bærer ansvaret for gasforsyningssikkerhed, og derfor vil lovforslaget præcisere reglerne på området. Energinet hverken må eller kan sikre den samlede gasforsyningssikkerhed som følge af EU-reglerne, og fordi gas primært importeres. Lovforslaget slår fast, at både myndigheder og markedsaktører bærer et fælles ansvar for gasforsyningssikkerheden. Præciseringen bør sikre den nødvendige opmærksomhed om gasforsyningssikkerheden i perioden under Tyrafeltets renovering. Foruden lovforslaget holder ministeriet og Energistyrelsen et vågent øje med landets gasforsyningssikkerhed. For det tredje præciserer lovforslaget bestemmelser om ekspropriation i naturgasforsyningsloven, så det tydeligt fremgår, at der gives adgang til ekspropriation ved transmission og opstrøm og ved tilslutning af biogas til gassystemet. Reglerne for tilslutning af biogas har været uklare og administreret forskelligt i landets kommuner. Det kan skabe en barriere for den grønne omstilling. Lovforslagets præcisering sikrer klare rammer i naturgasforsyningsloven for tilslutning af biogas til gassystemet gennem en præciseret ekspropriationsbestemmelse. Herved bør vi kunne undgå hindringer såsom forsinkede, unødige myndighedsgodkendelser og tilladelsesprocesser. Endelig indeholder lovforslaget en ordensmæssig præcisering af Forsyningstilsynets samarbejde med energireguleringsmyndigheder og mindre redaktionelle justeringer. Jeg vil gerne endnu en gang takke for interessen for lovforslaget, og jeg ser frem til udvalgsbehandlingen af forslaget.</seg>
                </u>
                <u who="#KjærsgaardPia" xml:id="ParlaMint-DK_20191031103729" ana="#chair">
                    <seg xml:id="ParlaMint-DK_20191031103729.seg44">Tak til ministeren. Der er ikke flere, der har bedt om ordet, så forhandlingen er sluttet. Jeg foreslår, at lovforslaget henvises til Klima-, Energi og Forsyningsudvalget. Og hvis ingen gør indsigelse, betragter jeg det som vedtaget. Det er vedtaget.</seg>
                </u>
            </div>
            <div type="debateSection">
            <head>1. behandling af L 39: Om ændring af støtteordninger til anvendelse af biogas.</head>
            <note type="agendaItem">2019-10-31-8</note>
                <u who="#KjærsgaardPia" xml:id="ParlaMint-DK_20191031103752" ana="#chair">
                    <seg xml:id="ParlaMint-DK_20191031103752.seg45">Forhandlingen er åbnet. Fru Anne Paulin, Socialdemokratiet. Værsgo.</seg>
                </u>
                <u who="#PaulinAnne" xml:id="ParlaMint-DK_20191031103805" ana="#regular">
                    <seg xml:id="ParlaMint-DK_20191031103805.seg46">Tak for ordet. Lovforslaget, som vi behandler her i dag, handler om udmøntningen af dele af den energiaftale, som samtlige af Folketingets daværende partier indgik i juni sidste år. Forslaget handler nærmere bestemt om biogas, og hvordan vi sikrer en så omkostningseffektiv grøn omstilling i Danmark som muligt. Først lidt forhistorie: De nuværende støtteniveauer for biogas stammer tilbage fra energiaftalen i 2012. Udbygningen af biogas er dog siden steget langt mere, end man dengang forventede, hvilket har medført, at de statslige udgifter til støtte er steget ganske betragteligt. Derudover er udgifterne til andre vedvarende energi-former faldet i denne periode. Derfor besluttede man også med energiaftalen sidste år, at det var på tide at ændre på støtten til biogas, så Danmarks udbygning af grøn energi kan ske mere omkostningseffektivt fremadrettet. Med dette lovforslag lukkes der fra den 1. januar 2020 ned for nye biogasanlæg på de fem eksisterende støtteordninger. Der indføres dog en dispensation fra denne skæringsdato for de anlæg, der ellers kunne risikere at komme i økonomisk klemme i overgangsperioden. For at sikre stabilitet omkring økonomien for både støttemodtagere og staten indeholder lovforslaget derudover en tilsagnsmodel med støtteperiode og årsnorm. Det betyder på almindeligt dansk, at hver enkelt støttemodtager får sikkerhed fra staten om, hvor lang tid de kan modtage statslig støtte, dog maksimalt i en samlet periode på 20 år. Samtidig indføres der et loft over støtten i form af en norm for den maksimale årlige produktionsmængde, som man kan modtage støtte til. Endelig indeholder lovforslaget et element om nedbringelse af drivhusgasudledning fra biogasanlæg, som kan risikere at lukke metan ud. Nærmere bestemt etableres der med lovforslaget hjemmel til, at der kan blive indført nye krav, som sikrer, at mængden af metanudslip fra biogasanlæg bliver lavere. Disse nye krav vil først komme, efter at Energistyrelsen er færdig med sin nuværende undersøgelse af metanudslip fra biogasanlæg. Socialdemokratiet står bag energiaftalen fra sidste år og finder, at lovforslaget sikrer et bidrag til en styrket grøn omstilling af energiproduktionen i Danmark. Derfor støtter vi forslaget. Og jeg skal hilse fra fru Ida Auken fra De Radikale og sige, at de også støtter lovforslaget.</seg>
                </u>
            <gap reason="editorial"><desc xml:lang="en">SAMPLING</desc></gap>
            <u who="#JørgensenDan" xml:id="ParlaMint-DK_20191031105606" ana="#regular">
                    <seg xml:id="ParlaMint-DK_20191031105606.seg62">Jeg takker ordførerne for kommentarer og bemærkninger til lovforslaget. Lovforslaget implementerer de dele af energiaftalen fra 2018, der omhandler de fremtidige rammer for støtte til anvendelse af biogas. I energiaftalen fra 2018 blev alle partier i det daværende Folketing enige om, at der i 2020 skal sættes en stopper for, at flere nye anlæg kan få adgang til den nuværende støtteordning til anvendelse af biogas. Det er ikke et udtryk for, at biogas er dårligt; tværtimod er det, fordi biogas er en stor succes, men også en kostbar en af slagsen. Støtten til biogas er meget høj sammenlignet med støtteniveauet til vedvarende energi fra vind og sol, hvor den nødvendige støtte rasler nedad i disse år med kurs mod nul. Endvidere er de nuværende støtteordninger til biogas udformet med en åben statskasse i gåseøjne, hvor man har krav på støtte, hvis kriterierne er opfyldt, uanset hvor meget der i øvrigt allerede er udbetalt. Derfor var der bred politisk opbakning til at få begrænset omkostningerne. Samtidig blev der i aftalen afsat en pulje på 240 mio. kr. til en vis videre udbygning oven på den hidtidige udvikling. Lovforslaget har derfor til formål at bremse væksten i statens støtteomkostninger til biogas, idet nye anlæg, der går i drift efter den 1. januar 2020, ikke længere kan få adgang til støtte efter de nuværende ordninger. Forberedelse og etablering af nye biogasanlæg og nye anlæg til udnyttelse af biogas tager imidlertid lang tid. Det har derfor været afgørende, at et stop ikke trækker tæppet væk under anlæg, hvor der allerede er foretaget irreversible investeringer. Energiforligskredsen måtte mødes to gange – den 8. februar og den 4. april i 2019 – for at få sømmet tæppet fast under disse anlæg, hvor der allerede var foretaget store investeringer. Som led heri blev det også aftalt at finansiere en del af dispensationerne ved at nedskrive puljen til nye biogasanlæg på 240 mio. kr. Energistyrelsen har foretaget en foreløbig vurdering af, hvilke projekter der ser ud til at opfylde kriterierne for dispensation. Denne opgørelse viser, at puljen til nye anlæg desværre ser ud til at blive nedskrevet til nul. Alle pengene bliver altså brugt. Hvis denne vurdering viser sig at holde stik, når anlægsejerne efter nytår – hvis lovforslaget vedtages – skal indsende dokumentation for, at skæringsdatoerne er overholdt, så må vi nok se i øjnene, at der ikke er flere støttemidler til ny biogas efter 2020. Det vil blive undersøgt, om der som led klimahandlingsplanen er fornuft i en fortsat udbygning af biogas. Det får vi jo rig lejlighed til at diskutere politisk. I den forbindelse er det værd at notere, at der med lovforslaget gives hjemmel til, at der kan stilles krav om at begrænse metanudslippet fra biogasanlæg. Metan er op til 25 gange værre for klimaet end CO 2 Endelig er det også værd at fremhæve, at lovforslaget giver alle de eksisterende anlæg til udnyttelse af biogas en sikkerhed for støtte i en 20-årig periode, som det er kendt fra andre VE-ordninger. Tæppet er altså også her sømmet fast. Det skal også nævnes, at støtteniveauet løbende vil blive vurderet for at undgå overkompensation. Forslaget er som nævnt en implementering af energiaftalen fra 2018, som alle partier på nær et enkelt står bag. Jeg ser frem til at fortsætte de konstruktive drøftelser om forslagets enkelte elementer i udvalgsbehandlingen. Der har af ordførerne her i dag, synes jeg, været nævnt flere relevante spørgsmål, der skal belyses, og det bidrager jeg og ministeriet selvfølgelig selvsagt gerne til. Med disse bemærkninger vil jeg anmode om en velvillig behandling af forslaget. Tak.</seg>
                </u>
                <u who="#KjærsgaardPia" xml:id="ParlaMint-DK_20191031110001" ana="#chair">
                    <seg xml:id="ParlaMint-DK_20191031110001.seg63">Tak for det. Da der ikke er flere, der har bedt om ordet, er forhandlingen sluttet. Jeg foreslår, at lovforslaget henvises til Klima-, Energi og Forsyningsudvalget. Hvis ingen gør indsigelse, betragter jeg dette som vedtaget. Det er vedtaget.</seg>
                </u>
            </div>
            <div type="debateSection">
            <head>1. behandling af L 40: Om indsættelse af overgangsbestemmelse og andre ændringer på ledningsejerområdet.</head>
            <note type="agendaItem">2019-10-31-9</note>
                <u who="#KjærsgaardPia" xml:id="ParlaMint-DK_20191031110030" ana="#chair">
                    <seg xml:id="ParlaMint-DK_20191031110030.seg64">Forhandlingen er åbnet. Fru Anne Paulin, Socialdemokratiet.</seg>
                </u>
                <u who="#PaulinAnne" xml:id="ParlaMint-DK_20191031110043" ana="#regular">
                    <seg xml:id="ParlaMint-DK_20191031110043.seg65">Det lovforslag, vi behandler her i dag, handler om Ledningsejerregistret og er af teknisk karakter. Der er flere elementer i lovforslaget, som jeg vil redegøre for. For det første er der spørgsmålet om at undgå, at vi havner i en situation, hvor Klima-, Energi- og Forsyningsministeriet risikerer at yde ulovlig statsstøtte i overgangen til det nye og mere effektive Ledningsejerregister, som et samlet Folketing stemte for i 2017. Ledningsejerregistret er et register over vores nedgravede infrastruktur. Det kan være elkabler, fjernvarmerør, kloakrør, naturgasrør og antennekabler. Ledningsejerregistret hjælper entreprenører til at få oplysninger om, hvilke rør og kabler der ligger i jorden på det sted, hvor de skal grave, og hvem der ejer disse rør og kabler. Meningen med Ledningsejerregistret er altså på godt dansk at undgå, at entreprenører kommer til at grave rør eller kabler over til gene for samfundet som helhed, eller at den samme vej skal graves op flere gange inden for få måneder, fordi man ikke har fået koordineret arbejdet. For 2 år siden blev det besluttet politisk, at Ledningsejerregistret skulle videreudvikles, så entreprenørerne fremover kan finde de relevante oplysninger digitalt. Og for at give ledningsejerne tid til at blive klar til at udlevere disse oplysninger indførte man dengang en overgangsperiode på 3½ år. Efterfølgende er man blevet opmærksom på, at loven dengang blev skruet sammen på en sådan måde, at Klima-, Energi- og Forsyningsministeriet i overgangsperioden kunne risikere at komme til at yde ulovlig statsstøtte. Det vil kunne ske, hvis en privat aktør i overgangsperioden vil konkurrere med ministeriet om at modtage og videredistribuere oplysninger om nedgravede rør og kabler mellem entreprenører og ledningsejere, inden ministeriet i midten af 2023, efter planen, får dette som myndighedsopgave og dermed får monopolet på det. Den situation skal vi selvfølgelig undgå, og det gør vi med overgangsbestemmelser, som betyder, at man fremrykker myndighedsopgaven til at gælde allerede fra den 1. januar 2020. Et andet væsentligt element i lovforslaget handler om at tilpasse lovændringen fra 2017 til EU's persondataforordning, GDPR. Socialdemokratiet støtter lovforslaget. Og jeg skal hilse fra De Radikale og sige, at de også støtter lovforslaget.</seg>
                </u>
            <gap reason="editorial"><desc xml:lang="en">SAMPLING</desc></gap>
            <u who="#JørgensenDan" xml:id="ParlaMint-DK_20191031110949" ana="#regular">
                    <seg xml:id="ParlaMint-DK_20191031110949.seg79">Tak, formand. Og tak til ordførerne for bemærkningerne til lovforslaget. Regeringen understøtter med dette forslag det fortsatte arbejde med at digitalisere vores samfund, i dette tilfælde i forbindelse med forsyningssektoren og de ledninger, kabler og rør, som er centrale for denne sektor. I 2017 vedtog Folketinget med opbakning fra samtlige partier forslag til lov om ændring af lov om registrering af ledningsejere. Det lovforslag, vi behandler i dag, er af lovteknisk karakter og har til formål at sikre, at lovændringen fra 2017 kan gennemføres efter hensigten. Danmark har et godt grundlag, når det kommer til dokumentation af den nedgravede infrastruktur. Vi har haft et Ledningsejerregister siden 2005, og anvendelsen af registeret har igennem årene været stigende. Med forslaget danner vi grundlag for videreudvikling og modernisering af Ledningsejerregistret. Lovforslaget har til formål at sikre, at Klima-, Energi- og Forsyningsministeriet har de nødvendige hjemler til at modtage og udlevere digitaliserede og sammenstillede ledningsoplysninger. Dette er til gavn for graveaktører, der planlægger at udføre gravearbejde i den danske undergrund. Lovforslaget stiller ikke yderligere krav til ledningsejere eller graveaktører, men sikrer, at det fremadrettet vil være muligt via Ledningsejerregistret at få udleveret ensartede ledningsoplysninger inden for få timer. Hurtig adgang til ensartede digitaliserede og sammenstillede ledningsoplysninger vil medføre store økonomiske gevinster, både til private og offentlige aktører. Ministeriet har modtaget få, men positive høringssvar til lovforslaget efter den offentlige høring. Jeg fornemmer også en positiv stemning her i salen, og jeg ser frem til at fortsætte de konstruktive drøftelser om lovforslaget i udvalget. Jeg kan sige til specielt hr. Morten Messerschmidt, at de spørgsmål, der blev stillet, har vi taget hånd om, og jeg deler hr. Morten Messerschmidts vurdering i forhold til de mulige bekymringer, der kunne være, men som altså ikke er der. Med disse bemærkninger vil jeg anmode om en velvillig behandling af lovforslaget.</seg>
                </u>
                <u who="#KjærsgaardPia" xml:id="ParlaMint-DK_20191031111158" ana="#chair">
                    <seg xml:id="ParlaMint-DK_20191031111158.seg80">Tak til ministeren. Da der ikke er flere, der har bedt om ordet, er forhandlingen sluttet. Jeg foreslår, at lovforslaget henvises til Klima-, Energi og Forsyningsudvalget. Hvis ingen gør indsigelse, betragter jeg dette som vedtaget. Det er vedtaget.</seg>
                </u>
            </div>
            <div type="debateSection">
            <head>Forhandling af F 3: Om en reform af EU-samarbejdet i lyset af brexit.</head>
            <note type="agendaItem">2019-10-31-10</note>
                <u who="#KjærsgaardPia" xml:id="ParlaMint-DK_20191031111213" ana="#chair">
                    <seg xml:id="ParlaMint-DK_20191031111213.seg81">Så skal vi i gang med det næste punkt på dagsordenen, og det er forespørgsel nr. F 3, men vi tager lige en lille pause, fordi ordførerne skal op at sidde på første række, så vi skal lige have teknikken i orden. Så ser det ud, som om vi kan gå i gang med forespørgslen. Jeg gør opmærksom på, at afstemningen om eventuelle forslag til vedtagelse udsættes til tirsdag den 5. november 2019. Der er først en begrundelse for forespørgslen, og den er fra ordføreren for forespørgerne, hr. Morten Messerschmidt, Dansk Folkeparti.</seg>
                </u>
                <u who="#MesserschmidtMorten" xml:id="ParlaMint-DK_20191031111423" ana="#regular">
                    <seg xml:id="ParlaMint-DK_20191031111423.seg82">Tak, formand. Brexit er jo efterhånden en, hvis formanden tillader udtrykket, neverending story. Men alligevel kom der dog en vis afklaring forleden dag, da Underhuset nu har godkendt den aftale, som premierministeren har forelagt. Og selv om mange, der følger hele forløbet, måske sidder tilbage med et indtryk af, at det ser noget rodet og uklart ud, så er det vigtigt at huske, hvad det egentlig var, der førte til, at briterne traf den skelsættende beslutning at melde sig ud af EU. Det var nemlig en helt grundlæggende utilfredshed med den måde, samarbejdet i Bruxelles kører på – en utilfredshed med, at man ikke lytter til befolkningens bekymringer, og at når man reformerer, går det kun i én retning, nemlig i retning af mere EU. Det er, som om at er der et problem på kontinentet, ja, så er løsningen på problemet altid at oprette en ny union: Er der problemer på energiområdet, så er det en energiunion, er der problemer med bankerne, så er det en bankunion, osv., osv. Løsningen er aldrig nogen sinde at stoppe op og se, om den regulering, man har foretaget fra EU's side, måske ikke har borgernes opbakning. Derfor, når der nu forhåbentlig findes en ordentlig måde for briterne at forlade det europæiske samarbejde på, må det uvægerligt kalde på en refleksion, jo især fra de partier og politikere, som har bragt Danmark ind i midten af det her ganske upopulære politiske system. Selvfølgelig er det ikke alt i EU, der er upopulært. Det er heller ikke alt i EU, jeg eller Dansk Folkeparti modsætter os; der kan være en masse i forhold til frihandel og miljøregulering osv., som giver god mening. Men det ændrer ikke på den grundlæggende udvikling i retning af en stadigt snævrere union, hvor man æder sig længere og længere ind på landenes udlændingepolitik, ind på retten til at bevogte sin egen grænse og ind på landenes socialpolitik, og hvor man har en situation, hvor skiftende ministre gang på gang sendes til Luxembourg for at få besked på, hvordan retten er, og så kommer tilbage og må sige, at man på tro og love vil rette sig ind efter det. Jeg vil sige i forhold til hele den demokratiske ydmygelse, som EU-systemet har udviklet sig til, at det er for ringe, for dårligt, og kalder på en reform af samarbejdet. Og jeg vil tillade mig at sige, at når brexit bliver en realitet, og når brexit bliver en succes, er spørgsmålet om EU's vilje til at reformere ikke bare et spørgsmål om at lytte til borgerne, men et spørgsmål om EU's overlevelse, for reformerer man ikke, så forgår det. Så med de ord vil jeg håbe, at udenrigsministeren vil indvie os i de tanker, han måtte gøre sig, om, hvordan EU kan og skal reformeres i de kommende år.</seg>
                </u>
            <gap reason="editorial"><desc xml:lang="en">SAMPLING</desc></gap>
            <u who="#MesserschmidtMorten" xml:id="ParlaMint-DK_20191031135038" ana="#regular">
                    <seg xml:id="ParlaMint-DK_20191031135038.seg351">Nej, og det, man kan ærgre sig over, er, at Thatcher ikke fik mere indflydelse, end hun gjorde. Jeg synes, det var fremragende, at hun bekæmpede de kommunistiske tendenser, der var i den britiske fagbevægelse. Der er ikke noget, der har kastet så meget ondskab ud over verden som kommunisme og socialisme. Det har vi en pligt til som anstændige mennesker at bekæmpe. Jeg synes, Thatcher er et af de mest lysende eksempler på den demokratiske og den frie verdens himmel. Det, man så selvfølgelig kan begræde, er, at da hun træder tilbage, er det en langt mere vattet og proeuropæisk konservatisme, der vinder frem – sådan en, der minder lidt om den radikalisme, som Jens Rohde står for i dag. Og det er klart, at der ikke har været nogen vilje dér til at tage et opgør med EU. Det er begrædeligt, det er det virkelig. Men det er ikke, fordi vi har haft for meget Margaret Thatcher i England eller i Europa. Det er, fordi vi har haft for lidt.</seg>
                </u>
                <u who="#BøgstedBent" xml:id="ParlaMint-DK_20191031135121" ana="#chair">
                    <seg xml:id="ParlaMint-DK_20191031135121.seg352">Så siger vi tak til ordføreren. Der er ikke flere spørgsmål. Da der ikke er flere, der har bedt om ordet, er forhandlingen sluttet. Afstemningen om de fremsatte forslag til vedtagelse vil som nævnt først finde sted tirsdag den 5. november 2019.</seg>
                </u>
            </div>
            <div type="debateSection">
            <head>Forhandling af F 4: Om Tyrkiet som kandidat til at blive medlem af EU.</head>
            <note type="agendaItem">2019-10-31-11</note>
                <u who="#BøgstedBent" xml:id="ParlaMint-DK_20191031135140" ana="#chair">
                    <seg xml:id="ParlaMint-DK_20191031135140.seg353">Jeg gør opmærksom på, at afstemning om eventuelle forslag til vedtagelse udsættes til tirsdag den 5. november 2019. Som start på det hele får ordføreren for forespørgerne, hr. Morten Messerschmidt, ordet for at begrunde forespørgslen.</seg>
                </u>
                <u who="#MesserschmidtMorten" xml:id="ParlaMint-DK_20191031135215" ana="#regular">
                    <seg xml:id="ParlaMint-DK_20191031135215.seg354">Tak, formand. Når man læser både danske og europæiske aviser om, hvad der foregår i Tyrkiet, skulle man jo ikke umiddelbart tro, at vi havde at gøre med et land, som er utrolig tæt forbundet med det EU, som vi nu de seneste 2 timer har hørt om er det evig saliggørende, også i forhold til Danmark. Men sådan er det nu engang. På trods af at Tyrkiet er besættelsesmagt på Cypern, på trods af at Tyrkiet de seneste 20 år siden Refah Partisis første succes, da hr. Erdogan blev borgmester i Konstantinopel, har bevæget sig i en konsekvent retning af mørket, ja, så fastholder man i EU alligevel Tyrkiet som et kandidatland, et land, der på sigt kan optages i EU. Det virker jo paradoksalt, for i den seneste uge har vi hørt statsministeren bryste sig af at være den, der har bremset for Albanien og Nordmakedonien. Men at bremse for Tyrkiet, der kulturelt, geografisk, historisk og økonomisk fuldstændig åbenlyst ikke er en del af Europa, kan man ikke mande sig op til. Vel, man har så sat nogle af kapitlerne i bero, som det hedder. Det vil sige, at man lige venter, til der kommer mere gunstige tider. Man har vel en eller anden idé om, at pendulet i øjeblikket er svinget helt ud i islamismens retning, og hvem ved, om en 10 år svinger det måske tilbage til kemalisterne. Så kan man måske optage Tyrkiet til den tid, er der nogle der siger. Det skal være et andet Tyrkiet, et europæisk Tyrkiet, et demokratisk Tyrkiet. Det er også meget rørende, bortset fra at der jo vil være en vis frygt ved, at når man så har optaget dette fatamorgana af et Tyrkiet, så svinger pendulet tilbage til præcis der, hvor vi er i dag. Derfor er der fra vores side i Dansk Folkeparti kun ét at gøre, og det er at meddele Tyrkiet, at det ikke længere er kandidatland. Her er vi jo i den helt fantastiske situation, som også statsministerens modige bedrifter i de forgangne uger vedrørende Albanien og Nordmakedonien viser, at Danmark faktisk kan være det land, der siger stop. For det kræver nemlig enighed blandt EU's medlemslande at fortsætte en forhandling, at fortsætte med at anerkende Tyrkiet som kandidatland. Derfor er det vores opfordring til regeringen at tage konsekvensen af det, enhver vil kunne se – at Tyrkiet ikke skal være en del af EU – og derfor meddele tyrkerne, at sådan ligger landet. Tak, formand.</seg>
                </u>
            <gap reason="editorial"><desc xml:lang="en">SAMPLING</desc></gap>
            <u who="#MesserschmidtMorten" xml:id="ParlaMint-DK_20191031153932" ana="#regular">
                    <seg xml:id="ParlaMint-DK_20191031153932.seg518">Ja, al den stund at årsagen til, at alle islamiske lande har et fravær af de gode dyder, som ordføreren nævner, er islam, så er det klart, at bremseklodsen er, at Tyrkiet er et muslimsk land. Altså, der er intet muslimsk land, som har de samme glædelige værdier og processer osv., som vi kender fra den vestlige kulturkreds, og som det jo har taget århundreder at udvikle. Derfor er der naturligvis en sammenhæng. Det er jo heller ikke en tilfældighed, at de kristne lande i Vesteuropa er demokratiske, lighedsorienterede osv. Det skyldes jo f.eks. sekularitetsprincippet inden for kristendommen – det findes som bekendt ikke i islam, og derfor skal man ikke lukke muslimske lande ind i en klub som EU.</seg>
                </u>
                <u who="#BonnesenErling" xml:id="ParlaMint-DK_20191031154018" ana="#chair">
                    <seg xml:id="ParlaMint-DK_20191031154018.seg519">Hr. Balder Mørk Andersen frafalder. Så er der ikke flere korte bemærkninger på listen. Vi siger tak til ordføreren. Da der ikke er flere, der har bedt om ordet, er forhandlingen sluttet.</seg>
                </u>
            </div>
            <div type="debateSection">
            <gap reason="editorial"><desc xml:lang="en">SAMPLING</desc></gap>
            </div>
        </body>
    </text>
</TEI>