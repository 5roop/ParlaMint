ParlaMint-CZ_2018-11-13-ps2017-020-09-000-000.u1	Vážené paní poslankyně, vážení páni poslanci, vážení členové vlády. S náhradní kartou číslo 7 hlasuje pan poslanec Bartoš, s náhradní kartou číslo 2 hlasuje pan poslanec Ondřej Polanský. Radši jsem to řekl hned na začátku, než na to zapomenu. Zahajuji další jednací den přerušené 20. schůze Poslanecké sněmovny. Poprosím vás, abyste se už usadili na svých místech, přihlásili se svými identifikačními kartami, případně mi jako kolegové sdělili, kdo hlasuje s kartou náhradní. Začneme omluvami. Sděluji, že o omluvení své neúčasti požádali tyto poslankyně a poslanci: Petr Dolínek do 15 hodin - pracovní důvody, František Elfmark - rodinné důvody, Petr Gazdík - pracovní důvody, Tomáš Hanzel od 15.30 do 16.30 - pracovní důvody, Milan Hnilička - pracovní důvody, Milan Chovanec - zdravotní důvody, Ivan Jáč - zahraniční cesta, Jiří Kobza - zahraniční cesta, Patrik Nacher od 17.00 do 20.00 - pracovní důvody, Ivo Pojezný - pracovní důvody, Karel Schwarzenberg - zdravotní důvody, Lubomír Španěl - zdravotní důvody, Helena Válková - zdravotní důvody. Z členů vlády se omlouvají Andrej Babiš - zahraniční cesta, Jan Kněžínek - zdravotní důvody, Jana Maláčová od 16 hodin - pracovní důvody, Tomáš Petříček - zahraniční cesta, Miroslav Toman - zahraniční cesta. Poprosím vás už opravdu o klid v sále, abychom věděli, o čem budeme hlasovat u změn pořadu schůze. Nejdříve vás chci seznámit s návrhy, na kterých se shodlo dnešní grémium. Navrhujeme vyřadit ze schváleného pořadu schůze: bod 3 již pevně zařazený na 13. 11. a bod 118, sněmovní tisk 170, přístupnost internetových stránek, 2. a 3. čtení. Dále bod 115, sněmovní tisk 138, o osobních údajích, 3. čtení, a bod 116, sněmovní tisk 139, osobní údaje a související zákony, 3. čtení. Body byly pevně zařazeny na středu 14. 11. Dále bod 117 sněmovní tisk 136, rejstřík trestů, 3. čtení. To bylo k vyřazení. Dále navrhujeme ve středu 14. 11. projednat body z bloku 3. čtení v tomto pořadí: bod 121, sněmovní tisk 183, bod 124, sněmovní tisk 263, bod 120, sněmovní tisk 169, bod 123, sněmovní tisk 175, bod 119 sněmovní tisk 188. Dále grémium navrhuje pevně zařadit projednání volebního bodu 181, který byl zařazený na středu 14. 11., před polední přestávku na 13.10 hodin. To jsou veškeré informace z grémia a po projednání pevně zařazených bodů na dnešní jednání bychom pokračovali body z bloku 1. čtení - zákony, případně dalšími body schváleného pořadu. Přehled zbývajících bodů vám byl rozdán na lavice. [[(V sále je hluk.)]] K pořadu schůze mám v tuhle chvíli dvě přihlášky, s přednostním právem pan předseda Faltýnek, poté pan předseda Okamura, poté pan předseda Kováčik - tři. Takže ještě jednou vás poprosím o klid v sále a poprosím pana předsedu Faltýnka, aby nám přednesl svůj návrh.
ParlaMint-CZ_2018-11-13-ps2017-020-09-000-000.u2	Hezké odpoledne, dámy a pánové, kolegyně, kolegové, vážený pane předsedo. Dovolte, abych jménem našeho poslaneckého klubu podal následující návrh. Pokusil jsem se najít nějakou shodu na jednání grémia Poslanecké sněmovny, bohužel se mi to podařilo pouze z 95 % a neprošlo to jako návrh z grémia. Takže bych vznesl následující návrh, který se týká dnešního dne úterý 13. 11., od 14 hodin. To znamená, jako první bod číslo 18, jedná se o návrh zákona o sociálních službách, druhé čtení, je to tisk 160. Jako druhý bod číslo 12, tisk 50, o svobodném přístupu k informacím, druhé čtení, takzvaný registr smluv. A jako třetí bod číslo 56, tisk 217, novela zákona o volbách, první čtení, paní poslankyně Pekarové Adamové, takzvaná korespondenční volba. Děkuji.
ParlaMint-CZ_2018-11-13-ps2017-020-09-000-000.u12	Děkuji za slovo. Já mám prostřednictvím pana předsedy, předsedajícího, velkou prosbu na pana místopředsedu Okamuru. On řekl, že naše diplomacie, naši pracovníci nikdy nehájili české národní zájmy. Vzhledem k tomu, že se nám nikdy nepodařilo definovat napříč politickým spektrem české národní zájmy, tak to prostě takhle nelze říct a já prosím, ať to neříká. Připusťme s velkou mírou tolerance, která je vlastní poslancům TOP 09, že já i pan místopředseda Okamura jsme oba dva Češi, příslušníci českého národa. Přesto se domnívám, že naše priority národních zájmů jsou velmi odlišné. Takže můžeme říkat, zda diplomacie plní nebo neplní zahraniční politiku české vlády, která je k tomu z Ústavy odpovědná, nebo ty či ony priority, ale prostě nikdo z nás si nemůže dovolit říct, zda prosazují nebo neprosazují české národní zájmy, pokud se opíráme výlučně o vlastní program, protože naše programy už jsou v tom poněkud odlišné, např. v našem případě a v případě SPD diametrálně. Děkuji.
ParlaMint-CZ_2018-11-13-ps2017-020-09-000-000.u13	Děkuji. Nikoho dalšího s přednostním právem přihlášeného nevidím. Pan poslanec Koníček stáhl svoji přihlášku, protože jeho návrh byl totožný s tím, který přednesl pan předseda Kováčik. Ptám se, zda ještě někdo má zájem vystoupit k pořadu schůze. Jestliže tomu tak není, tak se vypořádáme s jednotlivými návrhy, tak jak byly předneseny. Nejprve budeme hlasovat o návrzích z grémia, tak jak jsem je přednesl, to znamená vyřazení bodů 3, 115, 117 a projednání ve středu bodů 121, 124, 120, 123, 119 a pevné zařazení volebního bodu 181 na 13.10 před polední přestávkou 14. 11. Ještě jednou. Hlasování o gremiálním návrhu. Zahajuji hlasování. Ptám se, kdo je pro. Kdo je proti? Hlasování číslo 201, přihlášeno 183, pro 177, proti nikdo. Návrh byl přijat. Nyní budeme hlasovat o návrzích pana předsedy Faltýnka na zařazení bodů 18, 12 a 56 na úvod dnes, v úterý 13. 11. Ptám se, zda někdo vznáší námitku. [[(Reakce na poznámku z okolí:)]] Tak, budeme hlasovat o každém návrhu zvlášť. Nejprve tedy bod 18, sněmovní tisk 160, o sociálních službách, jako první bod dnešního jednání. Zahajuji hlasování, ptám se, kdo je pro. Kdo je proti? Hlasování číslo 202, přihlášeno je 184, pro 179, proti 2. Tento návrh byl přijat. Dále budeme hlasovat o zařazení druhého bodu na dnešní jednání, bod 12, registr smluv, sněmovní tisk 50. Zahajuji hlasování a ptám se, kdo je pro zařazení tohoto bodu. Kdo je proti? Hlasování číslo 203, přihlášeno 184, pro 114, proti 49. Tento návrh byl přijat. Dále budeme hlasovat o zařazení bodu 56, sněmovní tisk 217, o volbách, který by následoval po bodu 12. Zahajuji hlasování a ptám se, kdo je pro tento návrh. Kdo je proti? Hlasování číslo 204, do kterého je přihlášeno 183, pro 159, proti 1. Návrh byl přijat. Návrh pana místopředsedy Okamury nemůžeme hlasovat z důvodu veta dvou poslaneckých klubů. A nyní budeme hlasovat o zařazení bodu číslo 10, sněmovní tisk 38, církevní restituce, který by měl následovat podle návrhu pana předsedy Kováčika po těchto třech bodech, které jsme si právě odsouhlasili. To znamená, za bodem 56 by následoval bod 10. Zahajuji hlasování, ptám se, kdo je pro. Kdo je proti? Hlasování číslo 205, přihlášeno je 184, pro 115, proti 53. Tento návrh byl přijat. Tím jsme se vypořádali se všemi návrhy, které tu dnes zazněly. Já vám děkuji. Ještě mi dovolte dodatečně přečíst omluvu pana poslance Jiřího Běhounka, který se omlouvá od 15.00 do 17.30 z pracovních důvodů z dnešního jednání, a od 16 hodin do skončení jednacího dne se z pracovních důvodů omlouvá pan ministr Dan Ťok. Budeme pokračovat podle schváleného pořadu jednání a já otevírám bod číslo 18, kterým je
