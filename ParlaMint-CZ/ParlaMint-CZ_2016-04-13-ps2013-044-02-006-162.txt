ParlaMint-CZ_2016-04-13-ps2013-044-02-006-162.u1	162. Vládní návrh zákona o ochraně státních hranic České republiky a o změně souvisejících zákonů (zákon o ochraně státních hranic) /sněmovní tisk 627/ - třetí čtení Požádám pana ministra vnitra Milana Chovance, aby zaujal místo u stolku zpravodajů. Pan kolega Miloslav Janulík jako zpravodaj garančního výboru, výboru pro bezpečnost, už je u stolku zpravodajů. Konstatuji, že pozměňovací návrhy jsou uvedeny ve sněmovním tisku 627/2, který byl doručen dne 2. března 2016, a usnesení garančního výboru bylo doručeno jako sněmovní tisk 627/3. Pan ministr má zájem vystoupit před otevřením rozpravy. Prosím, pane ministře, máte slovo.
ParlaMint-CZ_2016-04-13-ps2013-044-02-006-162.u2	Vážený pane předsedající, vážené poslankyně, vážení poslanci, návrh zákona o ochraně státní hranice jsem již podrobně uvedl v prvním a druhém čtení. Návrh navazuje na přímo použitelný předpis EU, tzv. schengenský hraniční kodex. Cílem návrhu je chránit státní hranice před jejich nedovoleným překračováním. Návrh dále stanoví postup pro dočasné znovuzavedení ochrany vnitřních hranic pro případ, kdy nastane závažná hrozba pro veřejný pořádek nebo pro vnitřní bezpečnost ČR. Ochrana vnitřních hranic, tedy letišť v souvislosti s vnitřními lety, a pozemní hranice ČR se totiž standardně neprovádí. Pokud jde o stanovisko Ministerstva vnitra k uplatněným pozměňovacím návrhům, ztotožňuji se se stanovisky, která k těmto pozměňovacím návrhům zaujal výbor pro bezpečnost. Nesouhlasím však s pozměňovacími návrhy pana poslance Lanka. Tyto pozměňovací návrhy jsou v rozporu s ústavním právem, mezinárodním právem a právem EU. Děkuji za pozornost.
ParlaMint-CZ_2016-04-13-ps2013-044-02-006-162.u14	Třetí hlasování. Pod písmenem C pozměňovací návrh poslance Martina Lanka, sněmovní dokument 3815, který je velmi dlouhý, číst nebudu. Stanovisko výboru nesouhlasné, nedoporučuje.
ParlaMint-CZ_2016-04-13-ps2013-044-02-006-162.u15	Pan ministr? [[(Nesouhlas.)]] Zahájil jsem hlasování pořadové číslo 91. Ptám se, kdo je pro. Kdo je proti? Děkuji vám. Hlasování pořadové číslo 91. Z přítomných 157 pro 8, proti 122. Návrh nebyl přijat. Byly vyčerpány všechny pozměňovací návrhy. Přednesu návrh usnesení: "Poslanecká sněmovna vyslovuje souhlas s návrhem zákona o ochraně státních hranic České republiky a o změně souvisejících zákonů [[(zákon o ochraně státních hranic)]], podle sněmovního tisku 627, ve znění schváleném Poslaneckou sněmovnou." Zahájil jsem hlasování pořadové číslo 92 a ptám se, kdo je pro. Kdo je proti? Děkuji vám. Hlasování pořadové číslo 92. Z přítomných 159 pro 157, proti nikdo. Návrh byl přijat. Konstatuji, že s návrhem zákona byl vysloven souhlas. Děkuji panu zpravodaji. Děkuji panu ministrovi a končím bod 162. Dalším bodem je bod číslo 163. U stolku zůstává pan ministr vnitra Milan Chovanec a požádám paní poslankyni garančního výboru, výboru pro veřejnou správu, regionální rozvoj, paní poslankyni Věru Kovářovou, aby také došla ke stolku zpravodajů.
